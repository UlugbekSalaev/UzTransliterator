Britaniya ilk bor Rossiya energiyasi importidan tōliq voz keçdi 
Rasmiy ma’lumotlarga kōra, Buyuk Britaniya iyun oyida Rossiya energiyasini import qilişdan tōliq voz keçdi. 2021 yilda Rossiya gazi Britaniya importining 4, nefti esa 11 foizini taşkil etgandi.

Britaniya milliy statistika xizmati (ONS) ma’lum qilişiça, iyun oyida Rossiyadan boşqa mahsulotlarni import qiliş 33 mln funtgaça (39 mln dollar) kamaygan va 1997 yil yanvaridan buyon eng past darajaga tuşgan.

Mazkur ma’lumotlar Ukrainada mustaqillik kuni nişonlanişi va yana bir sana: Rossiya harbiy tajovuzi boşlanganiga olti oy tōlişi munosabati bilan e’lon qilindi, deb yozadi BBC.

Natijada Yevroittifoq yil davomida Rossiyadan gaz import qilişni uçdan ikki qismga kamaytiriş hamda yil oxiriga qadar Rossiyaning dengiz orqali neft import qilişini taqiqlaşga qaror qildi.

AQŞ Rossiya gazi va neftiga tōliq taqiq qōydi. Britaniya esa yil oxirigaça Rossiya nefti importidan tōliq voz keçiş va yaqin muddat içida Rossiya gazini sotib olişni tōxtatiş majburiyatini oldi.

Ḡarb mamlakatlari Moskva Ukrainada boşlagan uruş sababli Rossiyaga nisbatan keskin sanksiyalar joriy etgaç, Rossiya mahsulotlari importi hamda Rossiyaga eksportni qisqartiriş boşlandi.

Iyun oyiga kelib, Rossiyaga Britaniya stanoklari va transport jihozlari sotuvi 91,3 foizga, Rossiyaga umumiy eksport hajmi esa qariyb 70 foizga qisqardi. 

Rossiyaga eksport hajmi oşgan mahsulotlar faqat dori-darmonlar va sanksiya qōllanmaydigan boşqa farmatsevtika mahsulotlari bōldi. 

Qayd etilişiça, Buyuk Britaniya va Rossiya ōrtasidagi savdo nafaqat hukumat sanksiyalari, balki kōplab korxonalar Rossiya mahsulotlarining muqobilini topişga qaror qilgani uçun ham qisqardi.

Rossiyani qanday qilib daromaddan mahrum qiliş, lekin yonilḡi narxi oşişining oldini oliş mumkin?

Buyuk Britaniya Yevropaning aksariyat mamlakatlaridan farqli ōlaroq, Rossiya energiyalariga unçalik qaram emas. YeI uruşning atigi ikki oyi içida Rossiyaga neft va gaz uçun 40 mlrd yevrodan ortiqroq pul tōladi. Bu pullar Ḡarb sanksiyalarining Rossiya xomaşyo iqtisodiyotiga nisbatan zarbasini yumşatdi. 

Şu bois, Yevropa embargosi – Ḡarbning Vladimir Putinni sulhga majbur qiluvçi zaxiradagi eng keskin iqtisodiy çorasi.

Yevroittifoq kuzga borib Rossiya kōmiridan voz keçiş majburiyatini olgan, yil oxiriga borib esa Rossiya gazi importini uçdan ikki qismga qisqartirmoqçi. Ammo endilikda Rossiya nefti va gazidan zudlik bilan voz keçiş çaqiriḡi YeIning 27 mamlakatidan ayrimlari tomonidan qōllab-quvvatlanmayapti. Sanksiyalar uçun esa birdamlik zarur.

Bu sanksiyalardan maqsad – Rossiyani uruşga sarflanadigan mablaḡdan mahrum qiliş, ammo neft narxi keskin oşişining oldini oliş, çunki bu Ḡarbning ōziga zarar keltiradi va Rossiya ozgina hajm bilan ōşa daromadni topişiga imkoniyat yaratadi.

Qōrquv bilan suḡorilgan narxlar

BBC iqtisodiy şarhlovçisi Endi Veriti

Çop etilgan ma’lumotlar xizmatlar uçun tōlovni ōz içiga olmaydi, çunki Britaniya ōtgan yili Rossiya kompaniyalari va badavlat jismoniy şaxslarga maslahat, buxgalteriya va yuridik xizmatlar kōrsatiş ortidan yaxşigina daromadga ega bōlgan.

Import haqida gapiriladigan bōlsa, sanksiyalar juda samarali bōldi. 

ONS ma’lumotlariga kōra, Britaniya iyun oyida Rossiya energiyasi importidan butkul voz keçdi, u odatda bu vaqtda yarim milliard funtlik (590 mlrd dollar) energiya sotib olgan bōlardi. Uruşga qadar Rossiya gazi importi uluşi umumiy importning 4,9 foizini taşkil etadi, bu hozirda nolga teng. Şu bilan birga, Britaniya gaz importi hajmini qisqartirmadi, balki Rossiya gazi ōrniga boşqa manba topdi. 

Darvoqe, bu uruşning Buyuk Britaniyaga ulgurji gaz yetkazib berişga ta’siri va narxlar yuqorilab ketişi orasidagi nomuvofiqlikni yaqqol kōrsatib beradi.

Gap şundaki, gaz ulgurji narxlarining oşişi bozordagi spekulyatsiyalar bilan izohlanadi, bu ōz navbatida, Germaniya, Italiya va Rossiya gaziga qaram boşqa mamlakatlarga gaz yetkazib beriş tōxtab qolişi ehtimoli bilan boḡliq qōrquvga asoslangan.

Şunga qaramasdan, energiyaning yuqori narx çegarasi xalqaro ulgurji narxlar bilan boḡliq bōlib, oktyabrda bu çegara kōrib çiqilganida kōplab xōjaliklar juda qimmat tōlov tōlaşi xavfi mavjud.

Şu kunlarda Britaniya boş vaziri Boris Jonson Ḡarb mamlakatlari aholisini energetika inqirozi sababli narxlar ōsişiga çidaşga va Ukrainaga Rossiya tajovuziga qarşi kuraşda yordam berişga çaqirgandi.

Lavozimini tark etayotgan boş vazir Ukraina mustaqilligining 31 yilligi munosabati bilan mamlakat poytaxtiga taşrif buyurdi. U Ḡarbda bor-yōḡi energiya narxlari oşayotgan bōlsa, «Ukraina xalqi Rossiya amalga oşirayotgan yovuzlik uçun ōz qoni bilan haq tōlayotgani»ni aytdi.

Jonsonning sōzlariga kōra, energiya narxlari ōsayotgani sababli Yevropa Ukrainani unçalik qōllab-quvvatlamayotgani haqida fikrlar yangrayotganiga qaramasdan, aslida Ḡarbning birdamligi mustahkamlanmoqda. U Ukraina bosqinçilar ustidan ḡalaba ḡalaba qozonişiga işonç bildirdi.