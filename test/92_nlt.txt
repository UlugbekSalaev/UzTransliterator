Qaşqadaryoda 500 million soxta pul yasagan va uni 125 million sōmga sotmoqçi bōlgan şaxslar uşlandi
Olib borilgan suriştiruvlarda soxta pullarni ayni damda Qamaşi tumanidagi koloniyada jazo muddatini ōtayotgan mahbus yasagani va xotini hamda voyaga yetmagan farzandi yordamida sotuvçiga yetkazib bergani aniqlangan.
Qaşqadaryo televideniyesida uzatilgan videolavhada xabar berilişiça, 2022 yil 12 oktyabr kuni IIB huquqni himoya qiliş organlari tomonidan Koson tumanida yaşovçi vaqtinça işsiz bōlgan fuqaro T.ning kōp miqdorda soxta sōm kupyuralarini yaşirin ravişda ōtkazayotgani haqida tezkor ma’lumot olingan.


Soxta pullarni muomalaga kiritişning oldini oliş maqsadida tezkor tadbir ōtkazilgan. Tadbir davomida şartli xaridor fuqaro T. bilan 500 million sōm qalbaki pullarni 125 million sōmga sotib olişni kelişadi.

Fuqaro şartli xaridorga 300 million sōm qalbaki pulni keyinroq yetkazib berişni va’da qilib, qolgan 200 million sōm soxta pulni berayotganida aşyoviy dalillar bilan qōlga olingan.

Dastlabki suriştiruvda, soxta pullarni Turdiyevga Koson tumanida yaşovçi ikki nafar şaxs yetkazib bergani aniqlangan. Şundan sōng tezkor tadbir davom ettirilib, ular ham qōlga olingan.

Keyingi suriştiruvlarda bu ikki nafar fuqarolarga soxta pullarni Koson tumanida yaşovçi, 2020 yilda Jinoyat kodeksining tegişli moddalari bilan aybdor deb topilib qamalgan va ayni damda Qamaşi tumani jazoni ijro etiş koloniyasida jazo muddatini ōtayotgan mahbus Ḡ. yetkazib bergani aniqlangan.

Olib borilgan suriştiruvlar davomida soxta pul yasovçi şaxs Ḡ. foydalangan turli uskuna va maxsus qoḡozlar protsessual tarzda rasmiylaştirib olingan.