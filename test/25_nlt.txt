Saydakbar Rizayev. Toḡlar salobati olisdan ham kōrinadi

Tarix sahifalarida oçilgan va oçilmagan sir-sinoatlar, ōzgaça şarhu talqinlar juda kōp. Ammo, uluḡ bir donişmand uqdirganidek, heç narsa, voqea vaqt ōtişi bilan, mazmuni qasddan soxtalaştirilsa ham, asl mohiyatini yōqotmaydi. Buni xalqimizning ardoqli farzandi, davlat va jamoat arbobi, yozuvçi Şarof Raşidovning xotirasi misolida yaqqol kōriş mumkin.

Dastlab mamlakatning sobiq rahbari şa’niga misli kōrilmagan bōhtonlar yoḡdirildi. Ōlimidan kōp ōtmay tabarruk nomini  badnom qilişga qaratilgan siyosiy kampaniya boşlandi.  Bir neça yil davomida markaziy matbuot Raşidov şaxsi misolida ōzbek xalqiga ayovsiz ravişda tuhmat toşlarini otdi, uni ōşa kezlari sobiq ittifoqda  çuqur ildiz otgan jamiki illatlar, hatto jinoiy harakatlarning Ōzbekistondagi boş sardori va ilhomçisi deb ataşgaça borib yetişdi. Soxta, adolatsiz maqolalarni çop etiş markaziy gazetalar uçun şon-şaraf işiga aylandi. Ōzbekistonga çorak asr rahbarlik qilgan,  respublikani boşqargan, el-yurt uçun imkoni darajasida mehnat qilgan kişining haqiqatdan mutlaqo yiroq, mudhiş obrazi şakllantirildi,  xotirasini abadiylaştiriş tōḡrisidagi hukumat qarori bekor qilindi, xoki şahar markazidagi qabridan kavlab olinib qayta dafn etildi. Kimlardir bu qabih işlari bilan nom çiqarişga  ulgurişdi.

Ne baxtki, bunday ḡayriaxloqiy xatti-harakatlarga qaramay mamlakatimizda, xalqimiz xotirasida, bu uluḡ zot bilan hamnafas, hammaslak bōlgan safdoşlari qalbida  Şarof Raşidovga bōlgan çuqur ehtirom saqlanib qoldi. Uning nomini badnom qiliş uçun ḡarazli maqsad bilan yozilgan maqolalarga, bōhton gaplarga, qōyilayotgan ayblarga imon-e’tiqodli kişilar işonmadi. 2017 yiliŌzbekistonda Şarof Raşidov tavalludining 100 yilligi  keng nişonlandi. Jizzax şahri markazida uning salobatli haykali ōrnatildi. Ōzbekiston Respublikasi Prezidenti Şavkat Mirziyoyevning tantanali marosimda sōzlagan nutqidagi quyidagi sōzlar xalqimizning  dilidagi gaplar bōldi: “Kōp millatli xalqimiz bu uluḡ insonning aziz nomini yod etib, uning ōlmas xotirasiga çuqur hurmat va ehtirom bajo keltirmoqda. Şarof Raşidov ōzining noyob aql-zakovati, boy bilim va tajribasi, mehnatsevarligi va kamtarligi, yuksak insoniy fazilatlari bilan nafaqat Ōzbekistonda, balki uzoq-yaqin ōlkalarda ham katta obrō-e’tibor qozongan edi. Bu uluḡ inson, sobiq mustabid tuzum davrida turli tazyiq va sinovlarga bardoş berib, xalqimiz va millatimizga sadoqat bilan, halol va fidokorona xizmat qildi.Umrining sōnggi daqiqalarida ham dalaga borib, zahmatkaş ōzbek dehqonlari orasida bōlganini barçamiz yaxşi bilamiz”.

Men 1979 yilning sentyabridan to Şarof Raşidov vafot etgan  1983 yilgaça partiya markazqōmida mas’ul lavozimda işladim, u kişini turli majlis va yiḡinlarda kōrdim, odamlar bilan muomalasi, huzuriga kelgan kişilarga e’tibori va ḡamxōrligiga bevosita guvoh bōldim.Bir men emas, boşqa hamkasblarim ham  u  kişining haqiqiy ziyoli, bosiq va vazmin, keng muşohadali, suhbatdoşlari fikriga e’tibor beradigan rahbar, kamtarin inson ekanligiga kōp bor amin bōlganmiz. Işga mas’uliyat bilan yondoşişni, biror muammoni hal qilişda masalani atrofliça ōrganişni, şoşma-şoşarlikka yōl qōymaslikni, yanada muhimi, tōḡri va adolatli yeçimlarni topişni u kişidan ōrganganmiz. Şu bois, u kişining obrōsini tuşirişga, nomini bulḡaşga qaratilgan harakatlarni kōrib, jim tura olmadim. Bunday nopoklikni kōrib, qōl qovuştirib turiş mumkin emasdi, bunday qiliş vijdon azobi kabi oḡir edi.

Kōp ōylab ōtirmay, qōlimga qalam oldim. Bu şaxs haqida  arxiv materiallari, nutq va ma’ruzalar, rasmiy hujjatlar, yozişmalar, kōpdan-kōp xotiralar, jonli misollar, fakt-raqamlar, dunyoviy e’tiroflar asosida haqiqatni borligiça tiklaşga ahd qildim, “Şarof Raşidov siymosiga çizgilar” degan kitob yozişga bel boḡladim. Hissiyotga berilmay, aniq holatlar, voqea-hodisalarning asl tafsilotlari, mamlakat ijtimoiy-siyosiy, madaniy-ma’rifiy hayoti bilan bevosita boḡlik ulkan natijalarga qat’iy asoslandim. Satrlar ōz-ōzidan kela boşladi. Vaziyatning  murakkabligi, kōp “dōst”larning, masalan, u kişining mehr-muruvvatiga kōp bor sazovor bōlgan ayrim kimsalarning buqalamunday ōzgarib qolişiga qaramay, maqsad sari qat’iyat bilan intildim. Nihoyat, istiqlolimizning ikkinçi yili boşlarida kitob çop etildi. Bu ijtimoiy-siyosiy tadqiqot mohiyatan Şarof Raşidov hayoti va faoliyati xususidagi birinçi ilmiy-tahliliy naşr edi. Unda yopiq manbalardan olingan ma’lumotlar birinçi bor ilmiy muşohada tiliga kōçirilib bayon etilgandi. Balkim,  şu uslub ōquvçilarga ma’qul bōlgandir:  10 ming nusxada çop etilgan kitob bir-bir yarim yilga yetmay dōkonlarda bir nusxa ham qolmadi. 2017 yili uning tōldirilgan ikkinçi naşri ōquvçilar qōliga yetib bordi. Bu naşr ham tezda tarqaldi. Bu – xalqimiz qalbida Raşidov şaxsiga, uning yetuk arbob va siyosatçi sifatidagi faoliyatiga, u yaşagan, mehnat va ijod qilgan murakkab tarixiy davrning ōziga xos xususiyatlariga qiziqiş sōnmaganining dalolati edi. Ōquvçilar  muallif kitobda u Şarof Raşidovning şaxsiga xolis va ob’ektiv yondaşganini ham tōḡri tuşunişdi.

1991 yili bahorda tegişli idoralarning ruxsatini olib, ḡoyat muhim sirlar saqlanadigan partiya arxividagi mutloq yopiq hujjatlar bilan tanişiş imkoniyatiga ega bōldim. Hujjatlar orasida MQ byurosi va plenumlarining stenogrammalari, protokollar, jumladan, “Maxsus papka”lar, Şarof Raşidovning şaxsiy va rasmiy yozişmalari, 80-yillar ōrtalariga taalluqli hujjatlar orasida “haqiqat asosida mamlakatni  poklaş” degan tuturuqsiz şior ostida kadrlarni quvḡin qiliş, Raşidov davrida işlaganlarni ta’qib ostiga olişni boşlab bergan MQning maş’um 16 plenumi stenogrammasi ham bor edi. Uni ōqiş oson emasdi, har bir jumlada xalqimiz şa’niga aytilgan bōhton sōzlar, sobiq markazdan kelib, Ōzbekistonda tartib ōrnatmoqçi bōlgan asli nopok, dimoḡdor “rahnamo”larning paçava xulosalarini uçratiş mumkin edi.

1959 yili ŌzKP MQning birinçi sekretarligiga nomzod kōrsatiş masalasini kōrib çiqqan maxsus byuro yiḡilişining papkasi menda alohida qiziqiş uyḡotdi. Yiḡiliş stenogrammasi “Literaturnaya gazeta”ning 1987 yil 10 iyun sonida  çop etilgan va katta şov-şuvga sabab bōlgan “I probil ças…” (“Vaqt-soati keldi…”) maqolasidagi barça iddaolarni tōla-tōkis inkor etadi. Maqolada veteranlarning birining fikriga tayanib, gōyo Ōzbekiston rahbarini saylaş  masalasi bitta ortiqça ovoz, u ham bōlsa byuro a’zosi Raşidovning ovozi bilan uning foydasiga hal bōlgani  aytilgan. Bu “fakt” ōşanda “bomba portlaşi” effektini  bergandi. Maqolani ōqigan gazetxon, agar Raşidov şunday yōl bilan mamlakat rahbarligiga kelgan bōlsa, bunday şaxsdan nimani ham kutib bōlardi, degan fikrga kelişi kerak edi. Maqsad şu edi.  Lekin gazetadagi bu “muhim” ma’lumot ḡirt yolḡon, ḡarazli uydirma ekan!

Byuro yiḡilişida ijtimoiy xarakteristikalari biri biridan qolişmaydigan ikki kişining nomzodi  kōrib çiqilgan. Biri Orif Alimov,  ikkinçisi Şarof Raşidov. Bu ikki mard, çinakam inson va rahbarning stenogrammaga muhrlangan sōzlarini ōqib larzaga tuşdim. Orif  Alimoviç “Men Raşidovga ovoz bergan bōlar edim”, deydi. Şarof Raşidoviç “Men Alimovga ovoz bergan bōlar edim”, deydi. Muhokamadan sōng byuro a’zolari  Raşidov nomzodida tōxtaşga qaror qiladilar.1959 yil 14 mart kungi yiḡiliş stenogrammasidan parça: “R.E. Melnikov (majlisda raislik qilayotgan MQning ikkinçi sekretari): “Xōş, nima deysizlar, ōrtoqlar, ovozga qōyamizmi, yōqmi?” Joylardan “Yōq!” degan ovozlar. R.E. Melnikov: “Şarof Raşidoviç haqidagi taklif bir ovozdan qabul qilinadi”.

Şaxsiy hujjatlar, Şarof Raşidovning şaxsiy xatlari, arxivdagi boşqa materiallar, şuningdek, kōplab uçraşuvlar, Raşidovning safdoşlari bilan suhbatlar 80-yillarda ittifoq ommaviy axborot vositalarida berilgan ma’lumotlar qip-qizil tuxmat ekanligi haqidagi fikrimni tasdiqladi. Aytiş lozimki, ommani yolḡon va bōhtonga işontirişda  “olomon effekti” deb ataladigan tuşunçadan ḡoyat samarali foydalanilgan. Ruhşunoslar olomon ta’siri ostida ehtirosga berilib zaharlangan ayrim individlar ōzlari istamagan holda ma’lum bir ruhiy holatga tuşib qolişligini ta’kidlaydilar. Bunday paytda el-yurtda tarqalgan har qanday gap-sōz, tōḡri bōlsa ham, notōḡri bōlsa ham, bundan qat’i nazar, jamoatçilik fikriga kuçli ta’sir kōrsatadi, aniqroḡi odamlarni çalḡitadi. Raşidov xotirasini yoddan çiqariş uçun kuraşayotganlar ayni  şunga urḡu bergandilar. Raşidovning  yaqin safdoşlaridan biri MQ plenumida “Biz hammamiz uning ta’siri ostida sehrlanib qolgan edik” dedi, boşqasi esa ōzining omma oldidagi nutqida “şarofraşidovçilik” degan yangi iborani işlatib,  uning nomi va iş uslubiga ōta salbiy mazmun, ma’no yuklamoqçi bōldi.

Ōrgangan materiallarim, muşohadalarim va tahlillarim “Raşidov partiya biletini çōntagiga solib, ōzim – xon, kōlankam – maydon”, deb yaşagan, faqat ōzini ōylagan, mukofotlarga ōç bōlgan”, degan gaplar mutloq asossiz ekanligini kōrsatdi. Kōz oldimda yuksak insoniy fazilatli kamtarin inson, katta qobiliyat va yorqin iste’dod egasi, çuqur  bilim va hayotiy tajribaga ega  ōzbek ziyolisi, odamlarga  mehr-muhabbati ona suti bilan  vujudiga singgan, faqat yaxşilik qilişga intilgan va ōzini el-yurt işiga fido etgan şaxs, safdoşlariga kōngli-dili oçiq, mehrli, diqqat-e’tiborli, uzoqni kōradigan rahbar siymosi namoyon bōldi.

Raşidov ōzining rahbar sifatidagi obrōsini saqlar, atrofidagilarning ham pok, benuqson bōlişiga qattiq turib harakat qilar, ularni turli balo-qazolardan himoya qilar edi. Ōzbekiston Davlat xavfsizligi qōmitasi (DXQ) raisi bōlib işlagan E.Nordman ōzining xotiralarida: “Men Raşidov haqidagi turli yolḡon, bōhton gaplarga heç ham işonmaganman… Mendan “Raşidov mafiyaga rahbarlik qilganmi, poraxōr bōlganmi?”, deb tez-tez sōrab turişar edi. Men  komil işonç bilan yōq deyman! Uning inson sifatida tozaligiga, pokligiga işonaman”.  DXQ raisi  lavozimidagi amaldor kimning kimligini juda yaxşi bilar edi.

Raşidov hisobotlarning bōrttirilişi, qōşib yoziş, davlatni aldaşga bōlgan xatti-harakatlarga qarşi turgani tōḡrisida ham  hujjatlar bor. U yolḡonçilik, kōzbōyamaçilik, soxta obrō olişga toqat qilmagan. Xodimlariga respublika majburiyatlarini bajariş hamma narsadan yuqori ekanligini uqtirgani, bunga ōzi ham harakat qilgani bor gap. Ittifoq fondlariga paxta, sabzavot, hōlmevalarni  birinçi nav­batda yetkazib berişni talab qilgan: “Bizning mahsulotlar yetkazib beriş bōyiça majburiyatlarimiz bor, ular bajarilişi lozim, bu davlat intizomining muhim qismi, talabi va uni buzişga heç kimning haqqi yōq”,  der edi yiḡilişlarda. Xuddi şunday, qōşni respublikalarga  elektr quvvati, gaz, suv yetkazib beriş majburiyatlari bajarilişiga ham  diqqat-e’tibor berardi.

Şaraf Raşidov yuqori partiya lavozimlariga tavsiya qilingan bir guruh yoş xodimlar bilan, jumladan men bilan ham suhbatlaşar ekan: “Hayotda qanday bōlsanglar, işda ham kamtarin, insonlarga yaqin, mehrli bōlinglar. Şundaylar ham bōladiki, biz u kişini katta lavozimga tavsiya etamiz, u esa tezda  dōstlari va yaqinlarini unutib yuboradi. Noinsof, makkor kişilarni  ōzlaringga yaqinlaştirmang. Ulardan olisroq bōling.  Bōlmasa obrōingizni tuşirib yuborasiz”, degan edi.

Şarof Raşidovning insoniy qiyofasi va rahbar sifatidagi fazilati  uning şaxsiy yozişmalarida yaqqol namoyon bōladi. Raşidovning xatlari ḡoyat iliq, yoqimli, samimiy,  rasmiyatçilikdan uzoq bōlgan nomalardir. Ularda insonni ōziga tortadigan, rom qiladigan qandaydir  kuç, quvvat bor. Kimnidir u endigina naşrdan çiqqan yangi kitobi yoki tanlangan asarlari bilan qutlaydi, kimnidir tavallud topgan kuni, yubileyi bilan muborakbod etadi. Kimgadir yōl kōrsatadi, otalarça ḡamxōrlik qiladi. Yaqin kişisini yōqotganlarga hamdardlik bildiradi. Şarof Raşidovdan kelgan bunday haroratli xatlar maşhur dirijyor Muxtor Aşrafiy, bastakor Yunus Rajabiy, qōriq va bōz yerlarni ōzlaştirgan taniqli irrigator olim Najim Hamroyev, uzoq yillik safdoşi Bektoş Rahimovlar oilasi arxivida saqlanmoqda.

Şarof aka, ayniqsa, şoir va yozuvçilar, olim va bastakorlar, skulp­torlar, diplomatlar va kosmonavtlar, naşriyot xodimlari,  ijodiy uyuşmalarning a’zolari va rahbarlariga kōplab maktublar yozgan. Ōnlab kişilar unga yordam sōrab murojaat qilişgan. I.Lomidzening turmuş ōrtoḡi yozuvçining Karlovo Variga davolaniş kursini davom ettiriş uçun yōllanma olişida yordam sōraydi. Odessalik pensioner surunkali pnevmoniya  kasaliga duçor bōlgan qizi, meditsina instituti dotsentini davolaş uçun 40 gramm mumiyo jōnatişni iltimos qiladi. Sobiq ittifoqning Seylondagi elçisi qizini işga joylaşişida uning yordamidan umidvor. Muhimi, murojaat qiluvçilarning hammasi Şarof Raşidov band bōlişiga qaramay, albatta yordam berişiga işonadilar.

Ijoddoş hamkasblari – yozuvçilar, madaniyat va san’at arboblari, olimlar bilan bōlgan yozişmalarida Şarof Raşidov ularning yutuqlaridan xursand bōlganini ma’lum qiladi. Kitoblarini çop etgan noşirlarga samimiy minnatdorlik izhor qiladi. Asarlarini çop etiş yoki ularni ōqişga heç qaçon heç kimni majbur qilmaydi. Boz ustiga, hali pişib yetilmagan stsenariylari asosida  sahna asarlari  qōyilişiga qarşi çiqadi.

Kōp xatlarida iste’dodli yoş yozuvçi va şoirlar haqida ustozlarça qayḡurayotgani, ularga nisbatan samimiy ḡamxōrligi ufurib turibdi. “Sovetskiy pisatel” naşriyotining direktori N.V.Lesyuçevskiyga yozgan  maktubidan: Qadrli birodarim Nikolay Vasileviç!Toşkentdan  samimiy salom! Men sizga Oripov Abdullani yuborayapman. Yaqinda ōzbek tilida uning “Yurtim şamoli” kitobi naşr etildi. Men uni diqqat bilan ōqib çiqdim va hayratlandim: tōplamga qanday ajoyib şe’rlar kiritilgan. Aytişim joizki, Abdulla Oripov bilan Erkin Vohidov yaqin kelajakda ōzbek sovet poeziyasi, ōzbek sovet adabiyoti me’zonlarini belgilab beradigan iste’dodlardan bōlib yetişadi.  Şu sababli  men Sizga katta bir iltimos bilan murojaat qilmoqdaman. Ōzingiz şaxsan Abdulla Oripovni qabul qilsangiz, u bilan yaqindan tanişib, suhbat qursangiz. 1978 yili uning şe’rlarini Moskvaning eng yaxşi tarjimonlari yordamida rus tilida çop etiş kerak. Uning şe’rlari yuksak darajadagi tarjimada bosilib çiqişi uçun men uni Sizga ijodiy safarga jōnatmoqdaman. Menga işoning, Abdulla Oripov şe’rlari kōp jihatdan Sizga Rasul Hamzatov, Eduard Mejelaytis va boşqa kōplab iste’dodli şoirlar asarlarini sōzsiz eslatadi”.

Şarof Raşidov niyati pok, samimiy insonlarni  yaxşi kōrar, ularga intilar edi. Kim bilan muloqot qilmasin, unga albatta ma’qul bōladigan iliq sōzlar topardi. U kişi bilan suhbat qurgan  odamlar ruhlanib ketar, ijodkorlarda ilhom, yangi ijodiy niyat paydo bōlar edi.  Uning suhbatdoşi bilan  samimiy munosabati, oddiyligi, odamoxunligi, insonga, u  oddiy brigada boşliḡi bōladimi, arxitektormi, yozuvçidan tortib akademikkaça, ittifoq vazirigaça – hammani hurmat-e’tibori bilan ōziga şaydo etardi. Odamlar Raşidov bilan paxta dalasida, dala şiyponida, yangi maktab oçilişida,  elektrostantsiyada navbatdagi yangi agregatni işga tuşirişda, Toşkentda qurilayotgan metropoliten tunnelida, Çorboḡ GESi qurilişida bir lahzali uçraşuvlari, qisqa davom etgan suhbatlari yoki qōl berib samimiy kōrişganlarini bugunga qadar eslaşadi.

Raşidovning odamlar bilan muomala madaniyati, suhbatni jozibali olib boriş mahorati uning qadimgi va hozirgi zamon tarixi, zamonaviy adabiyot xususidagi bilimlari kōpçilikni hayratga soladi. Akademik N.Timofeeva Şarof Raşidovning yordamçisi G.A.Kraynovga yozgan xatida şunday degan edi: “SSSR Fanlar Akademiyasi delegatsiyasining barça a’zolari Ōzbekistonga bōlgan taşrifdan nihoyatda katta qoniqiş hosil qildilar. Barçamizni (meni esa hammadan ham kōproq) Şarof Raşidoviç hayratlanarli oddiyligi, nozik ta’b ziyoliligi va odamlarga bōlgan diqqat-e’tibori, mehri-munosabati bilan ōziga rom qildi”.

Ş.Raşidov inson psixologiyasini nozik anglar va çuqur tuşunar edi. Bu esa siyosatçi uçun muhim hislatdir. U muammolarni hal qilişda nafaqat ongga, aqlga, balki hissiyotga ham ta’sir etiş zarurligini yaxşi bilardi. Inson qalbiga yōl topiş esa sahroi kabir yoki ummonda tōḡri yōl topişdan ham qiyin. Buning uçun sening ōzing qaynoq va mehrli qalbga ega bōlişing kerak. Raşidov barçaning, şu jumladan, partiyaning eng yuqori mansabdorlari, nufuzli vazirlar bilan muloqotga kirişiş, muhim masalalarni yeçişda  ularning yuragiga yōl topişning mohir ustasi edi.

Xatlarni, safdoşlarining esdaliklari va boşqa hujjatlarni ōrganar ekanman, şunday xulosaga keldim: Moskvada, vazirlik va boşqa idoralarda, ittifoqdoş respublikalarda Şarof Raşidovning iste’dodi va insoniyligiga, işçanligi, ziyolilik darajasi, dōst-birodarlariga sadoqati, şuningdek,  taşkilotçilik qobiliyatiga  yuksak baho berişgan.

Mamlakat hayotida pişib yetilgan, yeçimini kutayotgan muhim muammolarni joyida hal qiliş uçun respublikaga tegişli ittifoq vazirliklari va idoralarining rahbarlari taklif qilinar edi. Ularga markaz tomonidan ajratilgan mablaḡlar qanday ōzlaştirilayotgani va ular qanday iqtisodiy samara berayotgani namoyiş etilar edi. Mehmonlarni Şarof Raşidovning  ōzi şaxsan kutib olişi, joylarga kuzatib borişi ularda yaxşi taassurot qoldirardi.

1960–1980 yillarda Ōzbekistonda işlab çiqarişning jadal sur’atlar bilan rivojlanişida Şarof Raşidovning  xizmati katta bōlgan. Buni inkor etiş qiyin. Respublikada aholining ōsiş sur’ati yuqori ekanligi,  1959 yili mamlakatda 8,5 million kişi yaşagan bōlsa, 1983 yilga kelib bu raqam  17 millionga yetgani bois, yangi iş joylarini yaratiş, aholining turmuş şaroitlarini yaxşilaş bilan  muntazam ravişda şuḡullaniş lozim edi. Buning uçun esa yangi yerlarni ōzlaştiriş, kanallar qaziş, suv omborlari qurib ekin maydonlarini yetarli darajada suv bilan ta’minlaş, şaharlar, yōllar quriş, iqtisodiyotning yangi sohalarini rivojlantiriş kerak bōlardi. Raşidov bu haqda çuqur ōylaydi. Sohalar rahbarlariga yangi işlab çiqariş korxonalarini quriş bōyiça puxta asoslangan takliflar tayyorlaş topşiriḡini beradi. Bu bilan qanoatlanmay,  ōzi boş taşkilotçi sifatida tinim bilmay işga kirişadi, yangi sanoat korxonalarini quriş, transport şaxobçalarini taşkil etiş, yerlarni ōzlaştiriş bōyiça  istiqbolli taşabbus va ḡoyalarni taklif etadi. Noyob taşkilotçilik qobiliyati, ōta ziyrakligi, odamlar psixologiyasini çuqur his etişi  bois mas’ul lavozimlarga  ijodkor va taşabbuskor kadrlarni olib keladi, ularni tarbiyalaydi,  qadriga yetadi.

Respublika ijtimoiy-siyosiy  hayoti bilan boḡliq muhim masalalarni markaz bilan hamkorlikda hal etiş uçun Raşidovga katta sabot, matonat va şaxsiy jasorat kerak bōlardi. Ikkinçi jahon uruşi qatnaşçisi, 1942 yili Şimoliy-Ḡarbiy frontdagi mudofaa janglarida jarohat olgunga qadar “Qizil Yulduz” ordeni bilan taqdirlangan Şarof Raşidov  bu fazilatlarga tōla ega edi.

Sobiq ittifoqning ōşa paytdagi rahbari Nikita Xruşçev Mirzaçōlni ōzlaştiriş işlarini tōxtatişni talab qilgan paytda Raşidov uç marta Moskvaga borib, katta rahbarning oldiga kirib, masalaning mohiyatini tuşuntiradi va ōzlaştiriş  işlarini davom ettirişga erişadi. Qōşni respublikalardagi gidroelektrostantsiyalar qurilişini kutib turmasdan Markaziy Osiyodagi eng yirik, quvvati 3 mln. kvt bōlgan Sirdaryo GrESi bunyod etilişini boşlab yuboriş zarurligini isbotlaydi. Brejnev va Kosiginni  Muruntov oltin konini ōzlaştiriş zarurligiga işontiradi. Toşkent metropolitenini quriş tōḡrisidagi hukumat qarori qabul  qilinişi uçun yuqori rahbariyatga rasman  18 (!) marta murojaat qiladi. Bunaqa misollarni kōplab keltiriş mumkin.

Şarof Raşidov markazlaştirilgan ittifoq davlati şaroitida res­publikamizga uzoq yillar rahbarlik qildi. Ōzining insoniy va siyosatçiga xos noyob fazilatlari tufayli mamlakatni mumkin qadar ijtimoiy-iqtisodiy rivojlanişiga erişdi. Ōzbekistonda turli millat vakillariga mansub bōlgan millionlab kişilar ōrtasida mustahkam dōstlik va hamkorlik muhiti şakllantirildi.

Bugun yaşnayotgan Mirzaçōl, ōzlaştirilgan Jizzax va Qarşi çōllari, Qizilqum sahrosida qad kōtargan gōzal  Zarafşon va Navoiy şaharlari mamlakatimiz fuqarolari va çet ellik mehmonlarni hayratga soladi. Dahşatli zilziladan keyin qayta qurilgan gōzal Toşkent kişilarni lol qoldiradi. Xalqlar Dōstligi nomidagi katta maydon, şu nomdagi mahobatli saroy, temirçi Şomahmudovlar oilasiga qōyilgan haykal, Markaziy Osiyoda yagona bōlgan metropoliten va uning marmardan qurilgan yer osti saroylari mehmonlarni lol qoldiradi. Bularning barçasi mustaqil Ōzbekistonning olḡa qarab şaxdam qadamlar taşlaşiga ōziga xos işonç baxş etgani şubhasiz.

Ōzbek xalqining sodiq ōḡloni, buyuk inson va mohir siyosatçi  Şarof Raşidov millionlar qalbida, ularning xotirasida bir umrga qoldi. Uni eslar ekanmiz, buyuk bobomiz Alişer Navoiyning quyidagi satrlari beixtiyor yodimizga keladi:

Bu gulşan içra yōqdir baqo guliga sabot,
Ajab saodat erur qolsa  yaxşilik bila ot.