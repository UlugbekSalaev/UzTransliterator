Yevroittifoq rus gazisiz ōtadigan qişga qanday tayyorlanmoqda?
Yevropa gaz omborlari 85 foizdan kōproqqa tōldirilgan, ammo bu butun qiş mavsumiga yetmasligi mumkin. Bugungi kunda YeI mamlakatlari gaz blokadasi şaroitida qişni qanday ōtkaziş, aholi va biznesni qōllab-quvvatlaş borasida boş qotirmoqda.

Ōtgan hafta Fransiya prezidenti Emmanuel Makron qimmat narxlarda energiya yetkazib beriş bōyiça şartnoma imzolaşga tayyorlanayotgan fransuz bizneslariga xabar yōlladi: buni qilmang.

Kompaniyalar hozirda taklif qilinayotgan «aqlga siḡmaydigan» narxlardan voz keçişlari kerak, dedi Fransiya prezidenti. U Yevropa hukumatlari narxlarni ōrtaça darajaga tuşirişga muvaffaq bōlişini ta’kidladi.

Fransiya şimolidagi zavodda binolar uçun qoplamalar işlab çiqaruvçi Veta France kompaniyasining boş direktori Aymerik Le Jyemtel Makronning işonç bilan aytgan gaplarini qabul qila olmadi. Veta France tabiiy gazning yuqori bahosini qoplaş uçun narxlarni oşirmoqda. Ba’zi kompaniyalar hatto foydasiz bōlib qolgan bir qança buyurtmalarni bekor qilişdi. 

«Narxlarni pasaytiriş juda qiyin. Biz bu qişda yopilişni xohlamaymiz, lekin men xavotirdaman», deydi Le Jyemtel.

Qiş oylari yaqinlaşgani sari havo harorati pasayib bormoqda. Rossiyadan gaz import qiliş darajasi esa avvalgiga qaraganda bir neça barobarga qisqargan. Yevroittifoq davlatlari energetika vazirlari narxlarni çeklaş uçun mablaḡ tōplaş ustida işlamoqda. Juma kuni uy xōjaliklari va korxonalarga yangi soliqlar paketini joriy qiliş masalasi muhokama qilinadi. 

Yevropa Ittifoqi davlatlari gaz omborlarini 85 foizdan kōproqqa tōldirgan bōlsa-da, bu butun qiş mavsumi uçun yetmasligi mumkin. 

Taxminan 15ta a’zo davlat YeIning energetika masalalari bōyiça komissari Kadri Simsonga maktub yōllab, Ittifoq miqyosida gazning ulgurji narxlari çegarasini belgilaşni talab qilişgan, çunki korxonalar tabiiy gaz uçun ōtgan yilgiga nisbatan beş baravar kōproq xarajat qilişga majbur bōlmoqda.

Tahlilçilar çuqur retsessiya bōlişi muqarrar, deya ogohlantirişmoqda. Deutsçe Bank prognozlariga kōra, yevrohududda real yalpi içki mahsulot hajmi joriy yilning ikkinçi çoragiga nisbatan 2023 yilning mos davrida 3 foizgaça qisqarişi mumkin. Yevroning qadrsizlanişi ham davom etadi.

Italiyada ōta ōnglar yetakçiligidagi alyansning saylovdagi ḡalabasidan sōng, Yevropa Ittifoqining boşqa davlatlari yaşaş xarajatlarining oşib borişi ommaviy tartibsizliklarni keltirib çiqarişi va saylovçilarni ekstremal partiyalar tomon yaqinlaştirişi mumkin bōlgan belgilarni diqqat bilan kuzatmoqda.

«Yevropadagi energetika inqirozi uy xōjaliklariga ham ta’sir qila boşladi, ulgurji narxlarning oşişi kompaniyalar işlab çiqargan mahsulotlar bahosiga ham ta’sir kōrsatmoqda. Iqtisodiyot uçun xarajatlar ança katta bōladi», deydi Bruegel tahlil markazining energetika bōyiça mutaxassisi Simone Tagliapiyetra.

Ōngçilarning tahdidi

Yevropa Ittifoqi davlatlari içida iste’molçilar va korxonalarni energiya narxining oşişidan eng kōp himoya qilayotgan davlat bu – Fransiya. Şunday bōlsa-da, hukumatdagilarning ba’zilari qişda ijtimoiy tartibsizliklar avj olişidan xavotirda. Fransiya hukumatining agressiv sa’y-harakatlari bilan mamlakatdagi inflatsiya darajasi yevrohududdagi boşqa a’zo davlatlarga nisbatan sezilarli darajada past – 6,5 foiz. Bu kōrsatkiç Boltiqbōyi mamlakatlarida 20-25 foizgaça yetgan.

Fransiya tabiiy gaz importiga qattiq boḡlanmagan, elektr energiyasining katta qismini davlatga tegişli atom elektr stansiyalaridan oladi. Bu hukumatga fuqarolarini narxlarning kōtarilişidan izolyatsiya qila oliş imkonini berdi va 2022 yilda tabiiy gaz narxlarini bir tekisda uşlab tura oldi. Fevral oyida uy xōjaliklari va kiçik biznesni himoya qiliş uçun kōrilgan çoralar elektr narxining 4 foizgaça qimmatlaşişini çekladi.

Uruş boşlanganidan keyin kambaḡal uy xōjaliklari uçun 100 yevrolik çeklar, subsidiyalar, benzin va dizel uçun çegirmalar kabi qōşimça yordam kōrsatildi. Fransiya moliya vazirligi ma’lumotlariga kōra, bularning barçasi uçun 24 milliard yevro sarf qilingan.

Fransiya hukumati yaqinda uy xōjaliklari va kiçik biznes uçun tabiiy gaz va elektr energiyasi narxlarining 15 foizgaça oşirilişini çeklaşni kōzda tutuvçi himoya çoralarini e’lon qildi. Hukumatning bu kabi agressiv yondaşuvi Milliy assambleyada misli kōrilmagan, 89 ōrinni qōlga kiritgan Le Penning ōta ōngçi partiyasi ta’siri ortişidan xavotirlar bilan ham boḡliq. Çunki sentabr oyining ōzida Parij, Kann va Tuluza yaqinida norozilik namoyişlari bōlib ōtdi.

EDF (Électricité de France) yadro flotida kutilmagan uzilişlar tufayli hukumat kompaniyalarini energiya ta’minotini çeklaş xavfi haqida ogohlantirdi. Basseyn va muzeylar kabi ba’zi davlat xizmatlari iş vaqtini qisqartira boşladi.

«Inflatsiyaga qarşi kuraş ham iqtisodiy, ham siyosiy ustuvor vazifadir. Inflatsiya demokratiyalar uçun zahardir, buni tarix kōrsatdi», dedi Fransiya moliya vaziri Bruno Le Mari.

Fransiyadagi kompaniyalarning uçdan ikki qismi oçiq bozordan energiya sotib oladi, çunki ular hukumat tomonidan belgilangan va EDF tomonidan tartibga solinadigan tarifga mos kelmaydi. Faqatgina işçilari soni 10 tadan kam bōlgan va sotuv miqdori 2 million yevrodan oşmaydigan kompaniyalar Fransiya hukumati joriy qilgan energiya narxlari çegirmalari bilan himoyalangan.

Iyul oyida CPME tomonidan ōtkazilgan sōrovnomalarga kōra, Fransiyadagi 2400 biznes egalarining 93 foizi energiya narxining kōtarilişi ularning tovarlari narxini 10 foizdan kōproqqa oşirganini aytgan. Ularning uçdan bir qismi ōz mijozlari uçun narxlarni oşira olmasligini bildirişgan.

Qiş yaqinlaşmoqda

Bruegel tahlil markazi mutaxassisi Simone Tagliapiyetraning ta’kidlaşiça, norozilik namoyişlariga qaramay Yevropa Ittifoqi ikki yoki uç oy oldingiga qaraganda ança yaxşi holatda. Olib borilgan agressiv sa’y-harakatlar gaz ta’minoti bōyiça Rossiyaga qaramlikdan uzoqlaşişga va muqobil variantlar, jumladan, AQŞdan suyultirilgan gaz import qiliş bōyiça kelişuvlar imzolanişiga yordam bergan. Yevrokomissiya ma’lumotlariga kōra, Rossiyadan keladigan gaz quvuri ōtgan yilda Yevropa Ittifoqi gaz importining 41 foizini taşkil etgan bōlsa, bu raqamlar joriy yilda 9 foizgaça kamaygan. Ammo inqiroz tugamaydi, deya ogohlantiradi Tagliapiyetra. 

Kelgusi yilda Yevropaning gaz zaxiralari 2022 yilga qaraganda ham ança kam bōlişi mumkin, çunki bu yilgi zaxiralarning katta qismi Rossiyadan import qiliş orqali şakllantirildi.

Yevrohududning Rossiya gazidan tōliq uzilişi haqidagi xavotirlar joriy haftada nihoyatda kuçayib ketdi. «Şimoliy oqim» quvurining har ikki tarmoḡida gaz sizib çiqa boşladi. Uşbu sabotaj ham Yevropa energetika infratuzilmasining zaifligini kōrsatib berdi.

Ittifoqdoş davlatlar qişda ham, undan keyin ham gaz va elektr energiyasiga bōlgan talabni birgalikda çeklaş bōyiça işlarni muvofiqlaştirişlari kerak. OECD hisobotiga kōra, gaz iste’molini kamaytiriş bōyiça yetarli darajada amalga oşirilmagan sa’y-harakatlar zaxiralarni «xavfli» darajaga tuşirişi mumkin, bu esa kelgusi oylarda iqtisodiyotga jiddiy zarba beradi.

Sovuq qiş yetkazib beriş tanqisligini yanada yomonlaştirişi mumkin, bu esa global narxlarning «ançayin yuqori» bōlişiga olib keladi.

Yevroittifoq davlatlari yozda gaz iste’molini majburiy qisqartiriş bōyiça komissiya rejalarini rad etib, ixtiyoriy yondaşuvni tanladi. Hukumatlar fuqarolar va kompaniyalarni energiya narxining oşişidan himoya qiliş uçun yarim trillion yevro sarfladi, ammo bu çoralarning aksariyati yuqori narxlarning ta’sirini yaşirib, iste’molni pasaytiriş raḡbatlarini buzdi.

Fransiyada hukumat kompaniyalar va davlat sektori sub’yektlari oldiga joriy qişda elektr energiyasidan foydalanişni ōtgan yilga nisbatan 10 foizga qisqartiriş talabini qōydi. Haşamatli LVMH'dan tortib Carrefour savdo markazigaça bōlgan kompaniyalar energiya tejaş rejalarini e’lon qilişdi, Parij şahrida esa Eyfel minorasining tungi çiroqlari ham ōçirildi.

Şuningdek, Ecowatt deb nomlangan ogohlantiriş tizimi kabi boşqa yeçimlar ham işlab çiqilmoqda. U elektr tizimidagi bosimga qarab kunlarni yaşil, tōq sariq yoki qizil deb tasniflaydi va iste’molçilar va kompaniyalarga talab yuqori bōlgan paytda iste’molni çeklaşni sōrab bildirişnomalar yuboradi.

Notekis ta’sirlar

Yevrokomissiyaning navbatdagi yiḡilişida energiyani tejaş rejalari muhokama qilinişi kutilmoqda. Komissiya a’zo davlatlar energetika kompaniyalari foydasidan jami 140 milliard yevro yiḡib,  pullarni narxlarni pasaytirişga yōnaltirmoqçi. Biroq şov-şuvga qaramay, yangi çoralar energiya inqiroziga keng qamrovli javob emas, balki qisman yōl xaritasi bōladi. 

Italiya, Gretsiya, Belgiya va Malta kabi davlatlar gaz narxining yuqori çegarasini ōrnatişga intilmoqda, çunki bu ittifoqdagi narxlar oşişining zararli siklini qisqartirişi mumkin. 

Fransiya rasmiylarining ta’kidlaşiça, kutilmagan soliqlar elektr va gaz bozorlaridagi çuqur tartibsizliklarni bartaraf eta olmaydi. Energetika bozorlarining çayqalib ketişiga yōl qōymaslik uçun aralaşuvlar kerak.

Malta atrof-muhit, energetika va tadbirkorlik vaziri Miriam Dallining sōzlariga kōra, u tōlov paketini qōllab-quvvatlasa-da, Yevropa Ittifoqining eng kiçik davlati ōz elektr energiyasining katta qismini Italiya orqali import qilişi hisobga olinsa, bu Maltaga yordam bermaydi. «Biz buning kollegialligini tōliq tuşunamiz - a’zo davlatlar bir-birini qōllab-quvvatlaşi kerak», deydi u.

Slovakiya boş vaziri Eduard Xegerning ogohlantirişiça, mamlakatda energetika bilan boḡliq vaziyat şu qadar oḡirlaşib bormoqdaki, Bryussel yaxşiroq javob çoralarini kōrmasa, oḡir sanoat bir neça hafta içida tōxtab qolişi mumkin.

Slovakiya energiya xarajatlarini subsidiyalaş uçun YaIMning beşdan bir qismini, ya’ni 24 milliard yevro sarflaydi, ammo komissiya taklifi atigi 100 million yevroni taşkil qiladi. «Eng kōp zarar kōrgan mamlakat, eng kam oladigan mamlakat bōladi», deydi u.

Rasmiy Bryussel çorşanba kuni gaz narxini çeklaşga qanday erişiş mumkinligi haqidagi takliflarni taqdim qilgan, biroq ba’zi komissiya rasmiylari bu ḡoyadan ehtiyot bōlişmoqda. Agar belgilangan eng yuqori daraja juda past bōlsa, bu yetkazib beruvçilarning Yevropa Ittifoqiga gaz sotişiga tōsqinlik qiladi, çunki boşqa joylarda yaxşiroq stavkalar mavjud. Bu, ōz navbatida, gaz ta’minotini yaxşilaşga qaratilgan sa’y-harakatlarga putur yetkazadi.

Energiya resurslari uçun katta xarajatlar davlatlarga ob-havoning turliçaligi hisobiga notekis ta’sir kōrsatmoqda. Ba’zi diplomatlar vaziyatni yengillaştiriş uçun qōşimça yordam haqida gapirişni boşladi, Slovakiya kutilmagan soliqlarni aholi soniga qarab mamlakatlar ōrtasida teng taqsimlaş uçun umumiy fondga yōnaltirişga çaqirmoqda.

Fransiyada iste’molçilar eng yomon ssenariy uçun tayyorlanmoqda. Marselning şimolidagi kambaḡal mahallada işlaydigan hamşira Saliha Sadellining aytişiça, u uyiga borişda bir neçta transport vositasidan foydalangani uçun benzin narxining kōtarilişidan qattiq xavotirlanmoqda. Hukumatning elektr energiyasi narxi oşişini çeklaş bōyiça harakatlariga qaramay, uning hisob-kitoblari oşib bormoqda.

«Ular bizga uy xōjaliklari himoyalanganligini aytişdi, lekin hisob-kitoblarimiz qisqa vaqt içida oyiga 200 yevrodan 350 yevroga oşganini kōrganimda, albatta, men xavotirlanaman. Ōzimga, nima qiliş kerak, degan savolni beraman. Yoz oylarida uydagi konditsionerni ōçirib qōyişim mumkin - bu haşamat. Lekin isitiş bu haşamat emas», deydi u.