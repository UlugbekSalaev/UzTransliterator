Şabot Xōjayev. Dunyo tan olgan alloma

Ōzbekiston tarixida XX asrning birinçi yarmi alohida e’tiborga molik. Ayni şu davrda Ōzbekistonda ma’naviy-ma’rifiy sohalarda dadil qadamlar qōyildi. XIX asrning oxiri va XX asrning boşlarida jadidlarning da’vati qoloqlik, savodsizlikka qarşi kuraş va jamiyatni yangi rivojlaniş sari boşlagan edi. Bunday yōnalişni birinçi galda şu zaminning uluḡ farzandlari şoir va yozuvçilari Behbudiy, Abdulla Avloniy, Munavvarqori Abduraşidxonov, Ubaydilla Asadillaxōjayev, Fitrat, Çōlpon, Abdulla Qodiriylar boşlab bergan edilar.

Ōzbek adabiyotining yetakçi adiblari izidan Qori Niyoziy, Habib Abdullayev, Malik Nabiyev, Muhammadjon Ōrozboyev, Ibrohim Mōminov, Obid Sodiqov singari ōzbek fanining faxri bōlgan olimlar faoliyat kōrsata boşladilar. Ularning yorqin xotirasini hamişa yod etiş muqaddas burçimizdir.

Ōzbek xalqining ajoyib farzandi, yetuk olim, mohir pedagog, faol jamoat arbobi, ōḡitlar kimyosi va texnologiyasi sohasidagi Ōzbekiston olimlarining mehribon ustozi, Abu Rayhon Beruniy nomidagi Davlat mukofoti laureati, Ōzbekistonda xizmat kōrsatgan fan va texnika arbobi, texnika fanlari doktori, professor, Ōzbekiston FA akademigi Malik Nabiyev 1913 yil yanvarda Toşkentda kambaḡal dehqon oilasida tuḡilgan edi.

U Ivanovo şahridagi Kimyo va texnologiya institutini tamomlagandan sōng 1935-1940 yillar davomida Donbasda, Gorlovka şahridagi azotli ōḡitlar işlab çiqariş zavodida katta injener vazifasida iş boşladi.

M.Nabiyev 1938 yili birinçilardan bōlib “Kimyo sanoati xalq komiteti a’loçisi” nişoni bilan taqdirlandi. Uşbu zavod işçi jamoasidagi beş yillik faoliyat Uning kelajakda yetuk mutaxassis bōlib yetişişiga muhim asos bōldi.

27 yoşida M.Nabiyev Çirçiq elektrokimyo kombinati işga tuşişi munosabati bilan Toşkentga yuborildi va uşbu kombinatda boş muhandis sifatida iş boşladi. Bu yerda M.Nabiyev asosiy e’tiborni malakali işçi mutaxassislar tayyorlaşga qaratdi.

1944-1945 yillarda u ōrindoşlik asosida Ōrta Osiyo Industrial instituti noorganik moddalar texnologiyasi kafedrasini boşqardi, keyinçalik uşbu kafedrada dotsent lavozimida işladi. Uşbu davrda M.Nabiyev tomonidan ammiakli selitra qovuşqoqoligiga qōşimçalarning ta’sir etiş mexanizmining nazariy asoslari işlab çiqildi. Qoratoḡ fosforitlarini va apatit kontsentrantini azot kislotasi bilan işlov beriş orqali olingan RAN va RFM moddalarini ammiakli selitraning fizik-kimyoviy va mexanik xossalariga ta’sirini ōrgandi. Bular esa 1949 yilda Çirçiq elektrokimyo kombinatida işlab çiqarişga joriy qilindi.

M.Nabiyev tabiat in’om qilgan kōp fazilatlarga ega şaxs bōlişi bilan birga ōziga xos uluḡ kaşfiyotçi sifatida kōpgina zamondoş olimlari içida alohida ajralib turar edi.

Olimlarni bir-biri bilan maslakdoşlik, dunyoqaraşidagi yaqinlik, hamdardlik yaqinlaştiradi.

M.Nabiyevdek olim bilan katta bir ilmiy bahs-munozarada qilgan ma’ruzalarimizdagi hamohanglik, inson salomatligiga befarq qaramaslik talabi bizni yaqinlaştirdi.

Vaqt ōtgan sari ilmiy yōnalişimizda bemorlarni kasallikdan asraş uçun profilaktikaga e’tibor zarurligi haqidagi qaraşlarimiz ham muştarak ekanligi ma’lum bōldi.

M.Nabiyev dunyo olimlari e’tirof etgan qişloq xōjaligida ōta zarur ōḡitlar tayyorlaş kimyosining Ōrta Osiyoda yagona maktabini yaratgan akademik edi. Uning jonbozligi tufayli yangi-yangi kimyoviy minerallarga boy moddalarni kaşf qiliş natijasida Ōzbekiston hududlarida qōllanib kelingan ōta zaharli DDT, butifos kabi zararli moddalarni qişloq xōjaligida qōllaş davlat qarorlari asosida butunlay yōq qilindi. Bu yuksak insonparvarlik işi akademik Malik Nabiyevning jasorati tufayli amalga oşirildi.

1951 yilda Ōzbekiston FA Kimyo institutida ōḡitlar kimyosi va texnologiyasi laboratoriyasi taşkil etildi. Uning zamini 1966 yilda tarkibida 12 laboratoriya, jumladan, Çirçiqda, Samarqandda va Olmaliqda sinov-tajriba işlab çiqariş bazasiga ega bōlgan ōḡitlar kimyosi va texnologiyasi bōlimini uzoq yillar akademik M. Nabiyev boşqardi.

Olim fosfatlarni azot kislotasi bilan qayta işlaş kimyosi va texnologiyasi muammolarini ōrganişga ham katta e’tibor berdi.

Fosfatlarni azot bilan qayta işlaş kimyosi va texnologiyasi borasida olib borilgan ilmiy izlanişlar natijalari M.Nabiyevning 1957 yilda “Fosfatlarni azot kislotasi bilan qayta işlaş”, 1965 yilda “Fosfatlarni azot kislotasi bilan qayta işlaş asosida olingan suyuq murakkab ōḡitlar” va 1976 yilda ikki jildli “Fosfatlarni azot kislotasi bilan qayta işlaş” nomli monografiyalarida ōz aksini topgan.

Azot kislotasi bilan fosfatlarni qayta işlaş jarayonini ōrganiş va izlaniş natijasida M.Nabiyev rahbarligi ostida Qoratoḡ fosfaritlarini azot-sulfat kislotalari bilan qayta işlovçi yangi texnologiyalar yaratildi.

M.Nabiyevning oddiy va qōş superfosfatlar xossalarini ammiak va ammiakatlar bilan ammonizatsiya qilib yaxşilaşga qaratilgan kōp yillik izlanişlari 1952-1967 yillarda Qōqon, Samarqand, Jambul va boşqa kōplab superfosfat zavodlarida amaliyotga joriy qilindi. Bu boradagi zahmatli ilmiy izlanişlar M.Nabiyev va A.Vişnyakovalarning 1960 yilda naşr qilingan “Qoratoḡ fosfaritlaridan ammonizatsiya qilingan superfosfat” nomli monografiyada keng umumlaştirilgan. 1968 yilda ammonizatsiya usuli yaratganligi va işlab çiqarişga joriy qilganligi munosabati bilan mualliflar Abu Rayhon Beruniy nomidagi Davlat mukofoti bilan taqdirlandilar.

M.Nabiyevning rahbarligida 9 doktorlik, 100 dan ortiq nomzodlik dissertatsiyalari himoya qilindi. Olim 1966-1985 yillarda Ōzbekiston FA biosfera muammolari bōyiça ilmiy kengaş raisining ōrinbosari bōlişi bilan bir qatorda, atrof-muhitni muhofaza qiliş masalasiga doir katta işlarni amalga oşirdi.

M.Nabiyev mikroelementli va fiziologik faol moddalar mavjud bōlgan ōḡitlar yaratiş sohasida ham ilmiy izlanişlar olib borgan. Samarqand kimyo zavodi tarkibida mis va molibden bōlgan ammonizatsiyalangan superfosfat, Çirçiq “Elektroximprom” işlab çiqariş birlaşmasida tarkibida mis va rux mavjud karbamid, Olmaliq kimyo zavodida tarkibida mis, rux, kahrabo mavjud bōlgan ammofos ōḡitlari işlab çiqarilgan.

M.Nabiyev rahbarligida Ōrta Osiyo konlaridagi kaltsiyning tabiiy birikmalari tarkibi va xossalari ōrganilgan. Tyubegatan, Xōjaikon, Qorluq, Karabil, Lalimkon va boşqa tuz konlaridagi moddalarning tarkibi aniqlangan va kaltsiy rudalarini texnologik qayta işlaş yuzasidan izlanişlar olib borilgan. Ilmiy izlaniş natijasida M.Nabiyev, R. Osiçkina va boşqalarning “Tyubegatan kaliyli tuzlari”(1972y.) nomli monografiya naşr qilingan.

M.Nabiyev rahbarligida kaliy xloridni fosfor kislotasi va polifosfor kislotasi bilan parçalaşga asoslangan çiqindisiz, xlorsiz kompleks azotli-fosforli-kaliyli ōḡit hamda pretsipitatlar oliş texnologiyasi işlab çiqilgan.

M.Nabiyev rahbarligida noorganik moddalar asosida yangi zaharsiz, yuqori samaradorli defoliantlar — SAKS va UDM yaratilib, amaliyot tavsiya qilindi. UDM seriyasidagi defoliantlar magniy xlorati va ammofosning ikkilamçi tuzi asosida (UDM-1), karbamid asosida (UDM-4) defoliantlar yaratilgan. “Sihat” deb nomlangan yuqori samarali defoliant Farḡona “Azot”IB işlab çiqara boşlagan.

1956 yilda M.Nabiyev Ōzbekiston FA akademigi unvoniga sazovor bōldi.

Akademik M.Nabiyev 13 monografiya, 500 dan ortiq ilmiy maqola, axborotnomalar muallifidir. Uning muharrirligi ostida noorganik moddalar kimyosi va texnologiyasi bōyiça ōndan ortiq ilmiy tōplamlar naşr etilgan. Olimning ilmiy izlanişlari bir yuz ōttizga yaqin mualliflik guvohnomasi bilan taqdirlangan.

M.Nabiyev ajoyib taşkilotçi, katta jamoat arbobi sifatida ham maşhur edi. U 1957 yildan 1987 yilgaça “Ōzbekiston kimyo jurnali”ga muharrirlik qildi. 1966 yildan 1986 yilgaça Ōzbekiston FA kimyo-texnologiyalari fanlari bōlimida akademik kotib lavozimini ham bajardi. Şu yillar davomida Ōzbekiston FA Prezidiumining a’zosi bōldi. M.Nabiyev 1966-87 yillarda Ōzbekiston FAning kimyo va kimyoviy texnologiya fanlari mutaxassisligi bōyiça birlaşgan ilmiy kengaş raisining ōrinbosari, 1976-87 yillarda esa Ōzbekiston FA Kimyo instituti qoşidagi doktorlik himoyasi bōyiça davlatlaro ilmiy kengaşning raisi bōldi.

Vijdon amriga itoat etib ijod qilgan Malik Nabiyevdek millat fidoyisining tabarruk nomi avlodlar xotirasida abadul-abad saqlanadi.