$100 ming topsangiz, kamida $50 ming sof foyda - interer dizayn biznesi
Bu sohada hatto talabalar ham 6-7 million oylik olişyapti. Asosiy xarajat sarflangan vaqt ekani hisobiga, topilgan daromadning yarmi biznesmenning çōntagida qoladi. Qurilişlar “poygasi” ketayotgan Ōzbekistonda bu xizmatga talab tōxtovsiz ōsişi ham aniq. Business Class'ning yangi soni qahramonlari – ōz studiyasini oçgan yoş arxitektorlar.

Aka-uka Asqar va Anvar Xidirovlar 10 yildan beri interer dizayn sohasida. Ular Insydrium (Inside the room – “xonaning içida”) nomli ōz dizaynerlik studiyalariga asos solgan.

“Ukam bilan yoşimiz deyarli teng, bolalikdan yoziş-çizişga juda qiziqardik. 5-6-sinfda ilk marta kompyuterdan foydalangan bōlsak, keyinçalik turli ōyinlar yaratib kōrdik, unga ataylab virus tuşirib qōygan vaqtlarimiz ham bōlgan. Mana şunday ōyinlar qanday, kim tomonidan çiziladi, degan savollar ong ostimizga jo bōlgandi.



Bolalik yillari ōtgaç, kasb tanlaş masalasi kōndalang turardi. Akam ijtimoiy fanlar sohasida ōqirdi. Ammo menga tarixiyam, huquqiyam yoqmasdi. Kasb tanlaşimga arxitektor qōşnimiz sabab bōlgan desam ham bōladi. Negaki, ularning hayot tarzida ōzimni kōrgandek bōlardim. Şunday qilib, 2011 yilda arxitektura yōnalişiga birinçi yili ōqişga kirib ketdim.

1-kursligimizda sohamizga doir juda kam ta’lim berişgani kōnglimni xira qilgan. Şunda 2-kursdan boşlab dōstlarim bilan 3D Max, AutoCAD dasturlarini mustaqil ōrgana boşlaşga qaror qildik. Ōqişni bitirgaç, tōplagan tajribam sabab Murad Buildings kompaniyasiga işga joylaşdim.



3 yil vaqt ōtgaç, ōzimda ham biznes boşlaş xohişi paydo bōldi. Ma’lum bir korxonada xodim bōlib işlaş va mustaqil biznes boşlaş ōrtasida katta farq borligini ōşanda anglab yetdim. Ukam bilan şok holatiga tuşib qolgandik. Kōplab xatolardan keyin rasman 2019 yilda ōz biznesimiz – Insydrium'ga asos soldik”, deydi Asqar Xidirov.

Jizzaxda bino qulab tuşdi…

2021 yil 10 yanvar kuni Jizzax şahridagi hali qurilişi tugamagan 6 qavatli bino qulab tuşgan edi. E’tiborlisi, qahramonlarimiz şu kuni ertalab aynan ōşa binoda bōlişgan.

“Jizzaxga ota-onamizni kōrişga borgandik. Ōşanda bir bino egasi ikkita xona borligi, uning birinçisini dizayn qilib berişimizni sōradi, ikkinçisini esa agar zarurat bōlsa qōşib yuborişni aytgan. Xona dizaynini tugatdik. U kişi ikkinçi xonani qiliş şart emasligini aytdi, biz ham heç qanday gap-sōzlarsiz kōndik.

Toşkentga qaytiş çoḡi aynan biz dizayni bilan şuḡullangan bino qulab tuşgani haqidagi xabarlar tarqaldi. Agar biz ikkinçi xona dizaynini boşlaganimizda, bilmayman, nima bōlardi. Bir ōlimdan qolganmiz…”





Insydrium qanday xizmatlarni taklif qiladi?

Kompaniya asosan içki dizayn intereri bilan şuḡullanadi. Qōşimça ravişda xona ta’miri, mebel, texnika va pardalar bilan boḡliq xizmatlarni ham taklif etadi.

“Xona dizaynini çiroyli çizib bersak-da, ustalar aybi bilan xohlagandek natija bōlmasligi mumkin. Qōşimça xizmatlar taklif qilişdan maqsad ham şu”.









“Hozir quriliş sohasiga katta investitsiya kiritilyapti”

Biznes sifatida qaraladigan bōlsa, bu soha ōrtaça daromad keltiradi, faqat pul uçun emas, sohaga qiziqib boşlaş kerak, deydi suhbatdoşlarimiz. Ularning aytişiça, jamoani yaxşi tuziş ham muhim.

“Quriliş sohasiga katta investitsiya kiritilyapti va agar professional tarzda işlansa, bozor ōzi tortib ketaveradi. Hozirda B2C, B2B, B2G şakllarida  işlaş imkoniyati sohaning naqadar kengligini kōrsatib turibdi”.