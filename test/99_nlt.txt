30 yillik ōzbek brendi – Ermak'ka içkaridan nazar
“Biznes-klass” muvaffaqiyatli tadbirkorlar olamiga sayohatlarini davom ettiradi. Navbatdagi manzilimiz – qariyb 30 yillik tarixga ega, pista va qurut mahsulotlarini birinçilardan bōlib fabrika şaroitida tayyorlay boşlagan Ermak kompaniyasi.

Ermak – kungaboqar uruḡi, xandon pista, qurut, quruq mevalar, teşikkulçalar va şirin kulçalar işlab çiqaruvçi kompaniya. Brend nafaqat Ōzbekiston, balki Markaziy Osiyo davlatlari, AQŞ va Isroil bozorlarigaça rasman kirib borgan.

Biz suratga oliş jarayonida pista va quruq mevalarni qadoqlovçi, qurut tayyorlovçi sexlarda va boş ofisda mehmon bōldik, korxona faoliyati bilan yaqindan tanişdik. Kompaniya rahbarlari uskunalarning işlaş tizimi, xomaşyoning tayyor holatga kelguniga qadar bosib ōtişi kerak bōlgan bosqiçlari haqida birma-bir sōzlab berişdi. Ermak brendi ostidagi qurut, pista yo boşqa mahsulotlarni kunda-kunora iste’mol qilardig-u, ammo uning tayyorlaniş vaqtida kōplab çiḡiriqlardan ōtişi heç xayolimizga kelmagan ekan.





Quruq mevalar bōlimida hafta kunlari mahsulot turlariga qarab bōlingan: bir kun yeryonḡoq, boşqa kun xandon pista qadoqlanadi. Kungaboqar tayyorlaş bōlimida ham iş deyarli tōxtamas ekan: uskunalar tun-u kun yuviş, tozalaş, qadoqlaşdan bōşamaydi.

Kompaniya iş boşqaruvçisi Zafar Solihovning aytişiça, mahsulotlarning tabiiy va foydali bōlişi – eng muhim qoida.



“Ōtgan yillar davomida işlab çiqarişni juda katta hajmga olib çiqiş mumkin edi. Filiallar, sexlarni ōn barobar kōpaytiriş imkoni bor edi. Lekin bunda sifatni uşlab turuvçi “ximikat”lardan foydalanişga tōḡri kelib qoladi va asosiy boş şiorimizdan çetga ōtib qolişga majbur bōlinar edi. Şuning uçun nisbatan kiçikroq hajmda bōlsa ham, foydali mahsulot tayyorlaş yōli tanlangan”, – dedi tadbirkor.

Ermak asosçisi Valijon bobo Salixov ham kompaniyaning asosiy qadriyati haqida gapirdi.



“Tabiiy mahsulotni tabiiy holatda uzoq muddat saqlab turiş – bu muammo. Yegulikning soḡliq uçun foydali bōlişi biz uçun juda muhim. Işlab çiqarilgan va qadoqlangan Ermak qurutini ertaga yoş bolalar iste’mol qilişini biz yaxşi tuşunamiz. Ehtimol, bu mening ōḡlim yoki nevaram bōlişi mumkin. Aynan şu tufayli men va kompaniyamizning har bir xodimi mahsulot işlab çiqarişda ōzimiz, ōz bolalarimiz tōḡrisida ōylaymiz”, – deydi u.

Valijon Boboning sōzlariga kōra, 1992 yilda taşkil etilgan korxona binosi ōşa davrlarda 30 ming kuponga sotib olingan.

“Sovet davrida biznes boşlaş haqida ōylaş ham imkonsiz edi. Mustaqillikdan keyin bunga şaroit paydo bōldi. Uç kişi bilan iş boşlaganmiz. Avvaliga sotuv bilan şuḡullandik, keyin esa pista-qurut tayyorlaşga ōtdik. Ham yuk taşuvçi, ham qadoqlovçi, ham tozalovçi asosiy mas’uliyatni ōzim bajarganman. Bir hisobçi va işçi yordamlaşib turişgan. Şu uç kişidan hozir 300 kişiga yaqin katta bir oilaga aylanganmiz”, – deya hikoya qiladi tajribali tadbirkor.





Taşrifimizning eng qiziq nuqtasi xodimlar bilan uçraşuv jarayoni bōldi. Qadoqlovçi opalar kompaniyada 10-20 yillardan beri işlab kelişayotganini, jamoa nihoyatda ahil, boşliqlarning çiroyli munosabatda ekaniga alohida tōxtalişdi.

“Bu yerda işlab uç qizni uzatdim. Xudoga şukr, iş joyimdan, oylik maoşimdan juda mamnunman. Hamkasabalar bilan bir oiladek bōlib ketganmiz. Iş vaqti 8:00dan 17:00gaça. Ba’zida yumuşlar, buyurtmalar biroz kōpayib, ustama evaziga qōşimça işlab berişni taklif qilişgan vaqtlar ham bōlib turadi”, – deydi Ma’suda Agzamova.



Agar Ermak sizning ham sevimli brendlaringiz qatorida bōlsa va kompaniya faoliyatini içkaridan his qilişni istasangiz, kōrsatuvni albatta kōring. Buning uçun ham yana boşqa raḡbatlantiriş ham bor:

Ermak kompaniyasi “Biznes-klass” tomoşabinlari uçun maxsus yutuqlar taklif etadi. YouTube'dagi video ostiga qoldirilgan eng qiziqarli 10ta izoh muallifiga Ermak'dan sara mahsulotlar bilan tōla savatçalar hadya etiladi.