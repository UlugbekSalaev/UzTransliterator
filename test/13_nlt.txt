Vasiliy Şukşin. Ona qalbi (hikoya)

Vitka Borzenkov tuman markazidagi şaharça bozoriga borib, çōçqa yoḡini yuz ellik sōmga pulladi (u uylanmoqçi, pul judayam zarur edi), vino sotiladigan dōkonçaga kirib, tomoḡini hōlladi, bir-ikki stakan qizilidan urdi. Dōkonçadan çiqib, çeka boşladi…
Yoşgina bir qiz keldi-da, sōradi:
– Yondirib olişga ruxsat ber.
Vitka unga çekayotgan papirosini uzatdi, ōzi esa qiziqiş bilan qizni tomoşa qila boşladi – yoşgina, yuzi şişinqiragan, barmoqlari esa titrardi.
– Boş oḡriqmi? – tōḡridan-tōḡri sōradi Vitka.
– Ha, – qiz ham tōḡri javob qaytardi «Belomor» papirosining tutunini maza qilib tortarkan.
– Boş oḡriḡini qoldiriş uçun esa heç vaqong yōq, – fikrini davom ettirdi Vitka ōz bilganiça, ahvoli çatoq odamning holatini tuşunişidan ōziça mamnun bōlib.
– Nima, senda bormi?
(U, bu qiz uning çōçqa yoḡi sotayotganida ataylab kuzatganini, bu yerda, dōkonça yonida esa poylab turganini xayoliga ham keltira olmasdi).
– Yur ketdik, u yoq-bu yoḡingni tōḡrilab ol. Qiz Vitkaga yoqib qolgandi, çiroyli, qaddi-qomati kelişgan… Uning kōpçigan yuzi va, ayniqsa, ōzining pulsizligini oçiq tan olganligi uni hayajonga solib qōygandi. Oçiqqina ekan. Ular dōkonçaga kirişdi… Vitka bir şişa vino va ikkita stakan oldi… Ōzi bir yarim stakan içdi, qolganini baḡrikenglik bilan qizga quyib berdi. Ular taşqariga çiqib çeka boşlaşdi. Ikkalasining ham kayfi çoḡ edi.
– Şu yerda yaşaysanmi?
– Huv anavi yerda, – işora qildi qiz. – Rahmat, ança yengil tortdim.
– Balki yana xohlarsan?
– Yomon bōlmasdi… Faqat bu yerda emas.
– Qayerda?
– Balki menikiga borarmiz, uyda heç kim yōq.
Vitkaning kōksida yoqimli nimadir bir narsa ḡimirlaganday bōldi. Hali erta edi, Vitka qişloḡiga yetib olişi uçun avtobusda bir yarim soat yurişi kerak, hammasiga ulgurişi mumkin.
– U yerda mening dugonam ham bor, – sōz qotdi qiz, Vitka qança oliş kerakligini çamalayotganda. Şundan sōng u içkilikning bitta oqidan, ikkita qizilidan oldi.
– Gazakni bir amallarmiz, – degan qarorga keldi u. – Gazak topiladimi?
– Topamiz.
Bozordan xuddi eski qadrdonlarday çiqib ketişdi.
– Nimaga kelganding ōzi?
– Çōçqa yoḡi sotdim… Uylanmoqçiman, şunga pul kerak…
–Rostdanmi?
– Ha, uylanaman. Bas, yetar şunça işlaganim.
Qiziq, Vitka qayliḡiga nisbatan yaxşi iş qilmayotganini, hatto xayoliga ham keltirmasdi, aksinça, qandaydir notaniş qiz bilan qayoqqadir ketayotganidan kayfiyati çoḡ edi, qayliḡiga nisbatan bu qiz qiziqar-liroqday…
– Yaxşi qizmi?
– Senga nima desam bōladi? Uyim-joyim deydigan. Yaxşi xotin bōladi.
– Sevgi masalasi qanday?
– Nima desam ekan?… Oldingiday qan­daydir qaynoq bir nima yōq yurakni ōynatadigan. Şunçaki… Qaçondir uylanişim kerak-ku, axir!
– Yanglişib qolma taḡin. Keyin yurasan puşaymon bōlib… Boḡlanmagansan-ku itga ōxşab.
Ular şu ruhda gaplaşib, qizning uyiga yetib kelişdi (uni Rita deb ataşardi).
Vitka qayerdan, qaysi jin kōçalardan yurib qizning uyiga yetib kelganini sezmadi ham.
Şunçaki uyga ōxşagan uy ekan, eskigina, qoraygan, ammo yana yetmiş yil tursa ham qilt etmaydigan. Xonalar (ular uçta edi) tozagina, pardalar ilingan, stolga dasturxon tōşalgan, şinamgina.
Vitkaning kayfiyati yanayam kōtarildi. «Yaltir-yultir yarqiroq fa-la-lya», derdi u doimo hayot qandaydir xursandçilik va’da qilganda.
– Qani, dugonang qayerda?
– Men hozir uni çaqirib kelaman. Ōtirib turasanmi?
– Ōtiraman. Faqat tezroq, maylimi?
– Huv ana, radioni qōy, zerikib qolma. Men tez qaytaman.
Nega Vitka bu qiz bilan osongina yaxşi çiqişib ketdi? Tanişganlariga beş daqiqa ham bōlgani yōḡ-u, ammo… Eh, hayot! Qizning kōzlari ḡamgin, ōyçan, aqlli edi. Vitka qizga goh açinar, goh uni baḡriga bosib olgisi kelardi.
Rita ketdi. Vitka xonada u yoqdan-bu yoqqa yura boşladi, radioni qōymadi, radiosiz ham yuragi quvonçdan dukurlab urayotgandi.
Vitka keyin esladi: Ritaning dugonasi keldi – yoşi kattaroq, xunukroq, şirasi qoçib, ezḡilab taşlangan, tulkiroq. Kela solib valaqlay ketdi, yōl-yōlakay qaçonlardir tsirkda işlaganmiş, «rezin» bōlib. Keyin içişdi… Vitka şu yerning ōzidayoq Ritadan bōsa ola boşladi, dugonasi esa buni ma’qullaganday kulardi. Rita bōlsa nomigagina uni itarib qōliga urar, ammo ōzi bōynidan quçoqlab suykalardi.
«Mana buni hayot desa bōladi!» Vitkaning kallasi qizigandan-qizirdi. «Mana kuydirguçi ofatijon. Men qanday zōrman». Keyin kayfi tarqalgaç, Vitka heç narsani eslolmadi. Oqşom mahali qandaydir taxta devor tagida kōzini oçdi. Ōzining qayerdaligini, qanday hodisa yuz berganini ança vaqtgaça anglolmadi… Kallasi ḡuvillar, ikki çakkasi lōqillab, xuddi yorilib ketguday bōlib oḡrirdi. Oḡzi qurib qolgan, kōngli aynirdi.
Rita degan qizni arang esladi. Va tuşundi: unga nimadir içirişgan-u, mast qilişgan va, albatta, pulini ōḡir­laşgan. Pul haqidagi ōy xayolini ti­niqlaştirdi. Bazōr ōrnidan turdi-da, barça çōntaklarini kovlab çiqdi: ha, pul yōq edi. Vitka taxta devorga suyandi, u yoq-bu yoqqa qaradi. Yaqin ōrtada Ritaning uyiga ōxşaş biror uy kōrinmasdi. Hammasi boşqa, umuman begona uylar edi. Vitkaning kōrinmaydiganroq joyda yaşirin çōntagi bōlib, unda ōn sōmlik bōlişi kerak edi. Pulni u har ehtimolga qarşi, deb bozordaligidayoq çōntakka solib qōygandi. Kovlaştirdi – ōn sōmlik joyida edi. Vitka tavakkal qilib birinçi odamni uçratgunga qadar yura boşladi. Qandaydir qariyadan avtobus bekatining qayerdaligini sōradi. Unça uzoq emas ekan: tōḡriga, keyin çapga, oraliq kōça bōylab ōng tomonga yuriş kerak ekan. «Avtobus bekatining ōzidan çiqasiz», – dedi qariya. Vitka yōlga tuşdi. Avtobus bekatiga borgunça Vitkaning şaharlik ba’zi qalanḡilarga nisbatan ḡazabi oşib, ularni şu darajada yomon kōrib borardiki, hatto boş oḡriḡi ham pasayib, yuragida ōç oliş istagi paydo bōldi.
– Mayli, mayli, – ḡōldirardi u, – men sizlarga kōrsatib qōyaman…
U hali nima qilmoqçi ekanligini aniq bilmasdi, bilgani şu ediki, bu yaxşilik bilan tugamasdi.
Avtobus bekati yonidagi dōkonça qoronḡi tuşgunça işlar, u yerda hamişa odamlar gavjum bōlardi. Vitka bir şişa qizilidan oldi-da, tōḡridan-tōḡri bir kōtarişda içib tugatdi, şişani esa xiyobon tomon uloqtirdi… Yonida qandaydir kayfi bor kişi turardi.
Bittasi unga dedi:
– U yerda, axir odamlar bōlişi mumkin!
Vitka dengizçilar kamarini yeçdi, bir uçini qōliga ōradi, çōqmordek oḡir tōqasi bor tomonini bōş qoldirdi. Bu uçalasi zap duç kelişgan edi-da, unga.
– Qani ular? – dedi hayratlanib Vitka. – Nahotki, odamzod bor bōlsa? Axir, bu bitliqi şahardayam odamlar yaşaydimi?
Uçovlon bir-biriga qarab olişdi.
– Seningça, bu yerdagilar kim bōlmasa?
– Qanjiqlar! Senlar ham odammisanlar?
Uçalasi unga, Vitka esa ularga qarab taşlandi. Bittasi boşiga tuşgan oḡir tōqaning zarbidan darrov quladi, qolgan ikkalasi Vitkani tepişga harakat qilişar, qōllari bilan urmoqçi bōlişar, boşlarini esa ehtiyot qilişardi. Keyin ular: «Biznikilarni urişayapti!» – deb baqira boşlaşdi.
Yana beş-olti kişi yugurib keldi… Vitka ham zarbalardan bebahra qolmayotgandi, kimdir orqadan kelib şişa bilan boşiga tuşirdi, ammo şişa sirḡanib tekkani uçun u oyoqda tik turib qoldi. Uning haqoratlan­gan qalbi taskin topganday bōldi.
Hujum qilayotganlar sōkinişar, tōda­lanişib kōproq bir-birlariga xalaqit berişar, çuvillaşişardi. Vitka esa bundan foydalanib, ularni urardi. Şu payt militsiya xodimlari yetib kelişdi. Hammalari bir bōlib Vitkani dōkonça bilan devor orasidagi burçakka qisib borişdi. Vitka hamon quloçkaşlab urardi. Militsiya xodimlarini oldinga ōtkazişdi, Vitka aqlini yeganday, militsiya xodimlaridan birining boşiga oḡir tōqa bilan tuşirib qoldi. Vitkaning tōqasi yana şunisi bilan dahşatli ediki, uning içki qayrilgan yeriga qōrḡoşin quyilgandi. Militsiya xodimi… Hamma oh-h… deb yubordi va orqaga tislandi. Vitka iş rasvo bōlganini tuşundi, endi tōḡrilab bōlmaydigan hodisa yuz bergandi, kamarni taşladi… Vitkani vaqtinçalik saqlaş hibsxonasiga olib ketişdi.
Vitkaning onasi bu kōngilsizlik ha­qida ertasi kuni eşitdi. Hudud inspektori ertalab uni çaqirib, ōḡli şaharda qandaydir tōpolonga aralaşib qolganini aytdi.
– Voy, avliyo otaxonlarim-a! – qōrqib ketgandi ona. – Endi uni nima qilişadi?
– Qamoq. Aniq, qamoq. Militsiya xodimi jarohat olgan, şifoxonada yotibdi. Bunaqa iş uçun – faqat qamoq. Beş yilça berişlari mumkin. Nima, u esini yeganmi?
– Avliyo otam, sen Xudoning fariştasi, – yalinardi ona, – yordam ber, biror yōlini top.
– E, sen nima deyapsan! Men qanday yordam beraman?
– U içgan bōlsa kerak, içgaç aqldan ozadi…
– Axir, men heç narsa qilolmayman. Tuşungin! U hozir VSXda, unga allaqaçon iş oçgan bōlsalar kerak.
– Unda kim yordam berişi mumkin?
– Heç kim. Kim emiş? Xōp, ana bōlimga bor, nimalar bōlganini aniqla. Ammo u yerda ham… Ular ham nima qila olardi?
Vitkaning onasi – ozḡin, oyoḡi çaqqon, pişiqqina ayol qişloqda tentirab yurardi.
Qişloq kengaşining raisiga uçraşdi, u ham qōllarini yozib:
– Men qanday yordam qila olardim? Xōş, tavsiyanoma yozib berişim mumkin, baribir, yozişimga tōḡri keladi. Xōp, mayli, yaxşilab yozaman.
– Yoz, yoz, yaxşilab yoz, sen bizning aqlli boşçimizsan. U mastlikda qilgan bu işni, soḡ payti çivinga ham ozor bermaydi deb yoz…
– Axir, u yerda sōraşmaydi-da, mast bōlganmi, mast bōlmaganmi, deb. Bilasanmi, sen nima qilasan: ōşa militsiya xodimining yoniga bor, balki u unçalik qattiq urmagandir. Yana kim biladi deysan…
– Rahmat senga, fariştamizsan, voy, rahmatlar bōlsin senga.
– E, nima deyapsan, arzimaydi bu …
Vitkaning onasi tuman markazi tomon otildi. U beşta bola tuqqan, erta beva qolgandi (1942 yilda otasidan qora xat kelganida Vitka hali emizikli gōdak edi). Uning katta ōḡli ham 1945 yilda uruşda halok bōlgandi. Qizi esa 1946 yilda oçlikdan ōlgan. Keyingi ikki ōḡli omon qoldi, hali yoşliklaridayoq FZU çaqiriḡiga ilinişdi, endi ular turli joylarda yaşaşardi. Vitkani onasi oxirgi kuçini sarflab katta qilgandi. Hamma narsasini sotdi, ammo ōḡlini ulḡaytirdi.
Ajoyib, kirişimli, oqkōngil, baquvvat bōlib ōsdi ōḡli.
Hammasi yaxşi edi-yu, içsa ahmoqning ahmoḡi bōlib qolardi, xuddi otasiga ōxşab. Joying jannatda bōlgur, u ham qişloqdagi birorta tepalaşişdan çetda qolmasdi.
Ona bōlimga aynan keça bekatda rōy bergan hodisani muhokama qilişayotganda yetib keldi. Vitka militsiya xodimini boplab tuşirgandi, u şifoxonada ekan. Vitkaning tōqasidan zarar kōrgan ikkita piyonista ham bor edi. Tōqani qiziqiş bilan tomoşa qilişardi.
– Ablahning kallasiga kelganini qa­rang!.. Ōylab kōrsang oddiy, kamardaka kamar. Biroq, tōqasi naq çōqmorning ōzi! Yaxşiyamki, qirrasi bilan tegmabdi…
Xuddi şu payt Vitkaning onasi kirib keldi… Bōsaḡadan ōtgani hamon tiz çōkdi-yu, uvillab yiḡlab, yolvora boşladi:
– Voy, mening aziz fariştalarim, oh, siz mening aqlli boşliqqinalarim! Voy, sizlarning xafagarçiliklaringiz bosilsin iloyo, keçiringlar, unga qarḡiş tekkanmi! Mast bōlganda u… Içmagan payti u qōli oçiq, oxirgi kōylagini ham yeçib beradi, tuḡilgandan beri soḡ payti u heç kimga ozor bermagan.
– Sen, keçiringlar deysan. Axir, u uç kişini şifoxonaga tiqdi. Biri xizmat vazifasini bajarayotgan vaqtida. Ōzing ōylab kōr, qanday qilib mana şunça qilḡilikdan keyin uni keçiriş mumkin?
Ona qalbi farzandiga biror kōrgilik, ḡam soya solsa, zirqirab ketadi. Ōḡlining aybini unga mantiqan aniq qilib tuşuntiriş befoyda edi…
– Aylanay, bolajonlarim! – yiḡlab yubordi u. – Içganda har narsa bōlişi mumkin-ku! Mast bōlgandan keyin urişgandir… Rahmingiz kelsin unga!..
Onaga qaraş oḡir edi. Uning nolasida şunçalik alam, ḡam-qayḡu zohir ediki, kişi ōzini yōqotib qōyardi. Bu yerdagilarga rahmdillik begona bōlsa-da, hammasi ōzini noqulay sezardi. Kimdir teskari ōgirilib oldi, kimdir çeka boşladi.
– Yolḡiz ōḡlim. Menga qaraydigan ham, boqadigan ham şu. Yaqinda uylanmoqçi edi. Agar uni qamaşsa, qizginaning holi ne keçadi? Qiz esa judayam oqkōngil. Binoyidek oilaning farzandi, esiz. U kutmaydi.
– U nima uçun şaharga kelgandi? – sōradi boşliq.
– Bozorga çōçqa yoḡi sotgani keluvdi. Pul ōlgur kerak-da, tōy taraddudida edik.
– Unda heç qanaqa pul yōq ekan.
– Voy, Xudoyim! – Ona qōrqib ketdi. – Bōlmasa qayerda ular?
– Buni undan sōraş kerak.
– Ha, ōḡirlaşgan bōlsa kerak-da! Ōḡir­laşgan! Ha, ōḡilginam-a, mana şu sababli tepalaşgan bōlsa kerak-da, uning pulini ōḡirlaşgan. Ōḡrilar olib qōyişgan…
– Ōḡrilar olişgan bōlsa, bunga bizning xodimimizning nima aloqasi bor, uni nima uçun urgan?
– E, qōli qiçiganda tōḡri kelib qolgan-da.
– Agar hamişa qōli qiçiganlarga duç kelaversa, unda bōlimda işlaydigan odam qoladimi, ōḡlingiz dastidan. Judayam qiziqqon ekan, haddan taşqari. – Boşliq qat’iylaşdi. – Bu işlar uçun gunohidan keçib bōlmaydi, qonun bōyiça u ōz jazosini oladi.
– Voy girgittonlarim, yaxşi odamlar, – yana yalina boşladi ona, – heç bōlmasa, menga, qari kampirga rahm qilinglar, men endi rōşnolik kōra boşlagandim. U mehnatdan qoçmaydigan yigit, uylansa yanayam quyilib qoladi. Mening ham nevara boqqim keladi…
– Gap bunda emas, onaxon, tuşuning. Prokuror ham bor! Xōş, biz uni qōyib yuborsak, nimaga asoslanib uni qōyib yubordinglar, deb bizdan sōraydi-ku. Bizning haqqimiz yōq. Bunaqa huquq yōq bizda. Uning ōrniga men ōtirmayman-ku.
– Balki ōşa xodimlaringni biror yōl bilan rozi qiliş kerakdir? Menda gilamça bor, ōzim tōqigandim! Hammasini unga atab qilayotgandim…
– Ey, u sendan heç narsa olmaydi! – Endi baqira boşladi boşliq. – Sen odamlarni noqulay ahvolga solib qōyma, azbaroyi… Axir bu jiyan-jiyan bilan janjallaşib qolibdi, degani emas-ku!
– Endi men qayerga borayin, ōḡillarim? Sizlardan kattaroq kimlardir bordir yo yōqmi?
– Prokurorga uçraşib kōrsin, – ōtir­ganlardan kimdir maslahat berdi.
– Melnikov, uni prokurorning oldiga kuzatib qōy, – dedi boşliq. Va yana onaga qarab ōgirildi-da, unga xuddi karga yoki umuman bir zehni past odamga tuşuntirganday gapira boşladi: «Prokurorga bor, u bizdan yuqoriroq! Iş ham endi unga ōtgan. U senga tuşuntirsin: bizlar biror nima qila olamizmi, yōqmi? Seni heç kim aldayotgani yōq, tuşungin». Onaxon Melnikov bilan birga prokurorga uçraşgani ketdi. Yōl bōyi ular gurunglaşib borişdi.
– Ōḡlim, nima, uni yomon urganmi?
Melnikov ōylagança jim borardi.
– Agar sud qilişsa, unga neça yil berişadi?
Serjant jimgina qadamini tezlaştirdi.
Onaxon bu naynovning yonida hamon pildirab borar va uni suhbatga tortişga urinib, yuziga tikilardi.
– Ōḡlim, menga tuşuntirib bersang-çi, jim yurmay. Sening ham onang bordir, menimça, bor. Sizlarga açinamiz-da, axir, şundayam açinamiz, mana, hozir gapirayapman-u, har bir sōzga yuragimni qōşib berayapman. Unga kōp berişadimi?
Melnikov dud purkaganday mujmal javob qaytardi.
– Mana, masalan, qabrlarni bezaşadi: çetini tōsiqlar bilan ōraşadi, gulçambarlar qōyişadi. Bu nima, ōlganlar uçun kerakmi? Bu tiriklar uçun kerak. Ōlganlarga endi baribir.
Onaxon şunday dahşatga tuşdiki, tōxtagan joyida esi oḡayozdi.
– Nega bunday deysan?
– Ketdik, yur. Men buni şuning uçun aytayapmanki, albatta, sud qilişadi. Keçirişlari ham mumkin edi. Içgan, pul ōḡirlaşgan: insonni xafa qilişgan. Ammo, baribir, boşqalarga ibrat bōlsin deb sud qilişadi. Axir ōzing aytayapsan-ku, mast bōlgan deb. Bu endi hisobga kirmaydi. Heç kim uni zōrlab içirgani yōq, ōzi içgan. Bu boşqalarga dars bōladi. U endi baribir qamaladi, boşqalar esa ōylab qolişadi. Bōlmasa, sizlarni heç qaçon qayta tarbiyalab bōlmaydi.
Ona tuşundi, manavi naynov ham uning ōḡliga qarşi fikrda, şu sababli gapirmay qōydi.
Prokuror bir qaraşda onaxonga ma’qul bōldi – e’tiborli, muloyim. Onani diqqat bilan tingladi, u ōḡli Vitkani qanday yaxşi, oqkōngil ekanligi, soḡ payti çivinga ham ozor bermasligi, ōzi endi yolḡiz qanday qilib kun keçirişi haqida uzundan-uzoq va çalkaştirib gapirdi. Uning qayliḡi Vitkani kutmasligini, bunaqa qizlarni kōz oçib yumgunça boşqalar ilib ketişini, boyoqişning oqkōngil qizligini ham eslatib qōydi.
Prokuror esa hamon uni diqqat bilan tinglar, barmoqlari bilan stolni çertib turardi… U gapni uzoqdan, salmoqlab boşladi:
– Mana sen, dehqonsan, oilada kōplaşib voyaga yetgandirsizlar-a?
– Ōn oltita, otaginam. Ōn tōrttasi tirik qolgan, ikkitasi hali murḡakligidayoq ōlib ketgan. Pavel ōldi, undan keyin yana bir ōḡil, uni ham Pavel deyişardi. Mana qara, ōn oltita.
– Butun boşli kiçik bir jamiyat. Boş­liq – ota. Tōḡrimi?
– Ha, otaginam, şunday. Otamizga quloq solardik.
– Mana kōrdingmi? – Prokuror onani ōz gapidan tutdi. – Quloq solişardi! Xōş, nima uçun! Bittasi tōpolon qilsa, ota tōpolonçini kamar bilan… Ota tōpolonçini qanday jazolayotganini aka yoki singil kōradi-da, ōylab qoladi: u ham tōpolon qilsinmi yoki yōq? Şunday qilib, katta oilada tartib uşlab turilgan. Faqat şu yōl bilan. Agar ota bittasini keçirsa, ikkinçisini keçirsa – oilada nima bōladi? Buziliş. Men seni tuşunaman, senga rahmim kelayapti…
Agar bilsang men ham açinaman, u yer kurort emas, hodisani hisobga olsak, u yoqqa ōḡling bir yilga ketmaydi. Odamgarçilik yuzasidan hammasi tuşunarli, ammo yuqori darajadagi tartiblar bor, bu yerda bizning kuçimiz yetmaydi. Sud qilganda qança berişadi, bilmayman, buni sud hal qiladi.
Ona tuşundiki, bu ham uning ōḡlini yoqtirmay qolgan. «Ōz odamlari uçun kuyunayapti».
– Otaginam, sendan yuqoriroqda ham birov bormi?
– Qanaqasiga? – darrov tuşunmadi prokuror.
– Eng kattasi senmi yoki kattaroq kimdir yana bormi?
Prokuror, keyin ōziga noqulay bōldi-yu, beixtiyor kulib yubordi.
– Bor, onaxon, bor. Ular kōp!
– Qayerda ekan ular?
– Qayerda?.. Xōş, ōlka taşkilotlari bor… Sen, nima, u yerga bormoqçimisan? Maslahat bermayman.
– Menga yaxşi odamlar aytişdi; eng yaxşisi hozir çiqariş kerak emiş, hali sud bōlmasdan turib, keyin qiyin bōlarkan.
– Ōşa yaxşi odamlarga aytginki, ular… yaxşi emas ekan. Ular çetdan turib qaragandagina yaxşi odamlar… Yaxşigina odamlar. Kim bunday maslahat berdi?
– Ha-a, aytişdi-da…
– Xōp mayli, boraqol. Bekorga pulingni sarflaganing qoladi. Natija baribir ōşa-ōşa bōladi. Men senga tamoman rasmiy tarzda aytayapman: sud qilişadi. Sud qilmaslik mumkin emas, haqqimiz yōq. Va heç kim bu sudni bekor qilolmaydi. Onaning qalbi ozorlandi. U prokurordan xafa bōlgandi, şu sababli, oyoḡida arang turgan bōlsa ham uning oldida gursillab yiqilmaslik va ovozini çiqarib yiḡlab yubormaslik uçun sir boy bermadi.
Uning oyoqlari çalkaşib ketayotgandi.
– Heç bōlmasa, ōḡlim bilan uçraşuvga ruxsat berarsan…
– Buni iloji bor, – darrov rozi bōldi prokuror. – Aytişlariça, uning ançagina puli bōlgan ekan, şundaymi?
– Ha…
Prokuror qoḡozga nimalarnidir yozib onaga uzatdi.
– Bōlimga bor.
Militsiyaga yōlni onaning ōzi topib bordi… Odamlardan suriştirdi. Ular yōl kōrsatişdi. Onaning kōz oldini tuman qoplab olgandek edi. U jimgina yiḡlar, kōz yoşlarini rōmolining uçi bilan artar, ammo odatiga kōra tez yurar, ba’zida yōlakçada çiqib qolgan taxtalarga qoqilib ketardi. Bilardiki şoşilişi, ōḡlini sud qilmaslaridan oldin ulgurişi kerak. Bōlmasa, keyin çiqarib oliş qiyin bōladi. U bunga işonardi. U butun umri davomida hamişa yōl yurib, kōz yoşlarini rōmolining uçi bilan artib, ḡam bilan mana şunday kuraşgan edi. Uning yuragida yaxşi, oqkōngil odamlarga nisbatan yengib bōlmas işonç yaşardi: ular yordam qilişadi! Manavilar esa – mayli, ōz odami uçun xafa bōlişibdi, qolganlar esa – nariroqdagilar, ular yordam berişadi.
Nahot yordam berişmasa?
U hammasini ularga gapirib beradi – yordamlarini ayaşmaydi. Qiziḡi, ona biror marta ham ōḡlining jinoyat sodir etgani tōḡrisida ōylamasdi. U bir narsani bilardiki: ōḡlining boşiga katta kulfat tuşgan. Onadan boşqa kim ham uni bu kulfatdan qutqara olardi? Kim? Voy Xudoyim-ey, ōşa ōlka taşkilotlariga piyoda yurib bōlsa ham boradi, keçayu-kunduz yursa ham. Ōşa yaxşi odamlarni u, albatta, topadi.
– Xōş? – sōradi undan bōlim boşliḡi.
– Ōlka taşkilotlariga borişimni aytdi, – yolḡonladi ona. – Mana bu uçraşuv uçun. – U yozilgan qoḡozni uzatdi.
Boşliq buni sezdirmaslikka harakat qilsa ham, birmunça hayron bōldi. Qo­ḡozdagini ōqidi. Ona uning hayron bōl­ganini sezdi va ōyladi: «Ha», u ozroq yengil tortgandi.
– Melnikov, kuzatib qōy.
Ona ular ança uzoq yōl yurişadi, oldida temir eşiklar oçiladi, ōḡlini u panjara ortida kōradi va ōḡli bilan pastdan turib, oyoḡining uçiga kōtarilib olib gaplaşadi… deb ōylagandi. Uning ōḡli esa şu yerda, pastda, yertōlada ōtirardi. U yerdagi yōlakda boşi qirilgan erkaklar nimanidir ōynab ōtirişardi. Ular onaga va serjantga qarab qolişdi. Ularning orasida Vitka yōq edi.
– Ha, onaxon, – sōradi ōynab ōtirganlar­dan yoşi uluḡroḡi, – sengayam ōn beş kun berişdimi?
Kulişdilar.
Serjant onani yōlak bōylab joylaşgan bōlmalardan birining yoniga olib keldi va eşikni oçdi… Bōlma katta, taxta katlar esa enli edi. Vitka taxta katda yotardi… Melnikov kirganida ōrnidan turmagan Vitka, uning ortidan onasini kōrib, sakrab ōrnidan turib ketdi.
– Suhbatlaşiş uçun ōn minut, – ogoh­lantirdi naynov. Va çiqib ketdi. Ona taxta kat çekkasiga ōtirdi-da, rōmolining uçi bilan şoşa-pişa kōzlarini artdi.
– Qara-ya, yerni osti bōlsa ham, quruq, iliqqina ekan, – dedi ona.
Vitka jim edi, qōllari bilan tizzasini quçoqlab ōtirardi. Eşikka qarardi. Bir keçada soqoli ōsib, kōzlari kirtayib qolgandi, xuddi ataylabday. Unga qaraş oḡir edi. U xiyol titrar va bor kuçi bilan heç bōlmaganda şuni onasiga sezdirmaslikka urinardi.
– Kōrinib turibdi, pulingni ōḡirlaş­gan, şundaymi? – sōradi onasi.
– Ha.
– Xōp, ōḡirlaşgan bōlsa, sadqai sar edi ōşa pullar, nima uçun şuni deb tepalaşding? Pul bizni emas, biz uni topamiz-ku, bolam.
Vitka heç qaçon, heç kimga qanday vaziyatda pulini olib qōyişganini aytmasdi, uyalardi. Ikkita iflos… oḡir şarmandalik! Yana onasiga ham açinardi. U onasining har qanday qonunlarni bosib, yançib bōlsa ham kelişini bilardi, u buni kutar va qōrqardi.
Onaning qalbi esa şu daqiqalarda butunlay boşqa bir holatda edi. U olamda sud, prokuror, militsiya, qamoq deganlari borligini butunlay unutgandi. Uning yonida bolasi, yordamga muhtoj, aybdorgina bolasi ōtirardi… Bolasini kim tortib ololardi undan – ōḡliga faqat u, boşqa heç kim kerak emas, faqat u kerak?
– Bilmaysanmi uni… yomon urmabmanmi?
– Unçalikmas, tōqaning tekis tomoni tegibdi… Ammo yotibdi, turgani yōq.
– Ekspertiza qilişgandir, albatta. Byulleten oladi… – Vitka onasiga qaradi, – yetti yilgaça tōḡrilaydilar.
– Yo muqaddas Avliyolar! – Onaning yuragi orqaga tortib ketdi. – Nega bunça kōp berişadi?
– Yetti yil!.. – Vitka taxta katdan sakrab turdi, bōlmada u yoqdan-bu yoqqa yura boşladi. – Hammasi havoga uçib ketdi! Tamom, butun hayot aḡdar-tōntar bōladi endi! Bolasi qalbini qayḡu toqatsiz ezayotganini onaning dono qalbi sezdi.
– Nima, seni sud qilib kesişdimi? – dedi ona ōḡliga ōqrayib. – Darrov hayotim aḡdar-tōntar deysan.
– Bu yerda boşqa nimani ham kōrarding? Hammasi ma’lum…
– Buni qaranglar, hammasi ma’lum emiş! Sen avval heç bōlmasa sōrasang bōlardi, men qayerlarda bōldim, nimalarga erişdim?..
– Qayerda bōlding, – Vitka tōxtab qoldi.
– Prokurorning oldiga bordim…
– Xōş! U nima dedi?
– Xah, sen oldin nima dedi, deb sōra. U bōlsa darrov hayot tugadi emiş… Nimaga bunça kuçsizsizlar… Hali heç vaqo bōlgani yōq-ku, uning bōlsa… kallasida nima bor, Xudo biladi.
– Xōp, prokuror nima dedi?
– Şuni… Hozirça u iç-etini yemay tursin, kallasidagi har xil bōlmaḡur xayollarni çiqarib taşlasin, dedi…
Biz ōzimiz bu yerda heç narsa qila olmaymiz, çunki haqqimiz yōq. Sen esa vaqtni yōqotmay, ōlka taşkilotlariga bor. Agar bizlarga u yoqdan buyurişsa, biz xohlasak-xohlamasak uni qōyvoramiz. Şunda odamlarimiz oldida vijdonimiz pok bōladi: sud qilmoqçi edik-ku, ammo bōlmadi, deymiz. Ular bu yerda hammasini ōylab qōyişgan. Men ōzim ham unga açinaman. Ammo biz kiçkina odamlarmiz. Ōlka taşkilotlariga bor, u yerdagilarga bōlgan hamma voqeani tōliq tuşuntir… dedi Senda qança pul bor edi ōzi?
– Yuz ellik.
– Voy, farişta otaxonlar! Qōllari isibdi…
Eşikdan naynov militsioner mōraladi.
– Tugatinglar.
– Hozir, hozir, – dedi şoşilib ona, – biz hammasini gaplaşib bōldik… Men hozir uyga boraman, Mişka Biçkov senga tavsiyanoma yozadi… yaxşilab yozaman degan.
– U yerda… haligi… jomadonimda har xil faxriy yorliqlar yotibdi, xizmatdan, har ehtimolga qarşi ularni ham ol.
– Qanaqa faxriy yorliqlar?
– Ōşa yerda kōrarsan. Balki, yordami tegar.
– Olaman. Keyin idoraga kiraman, u yerdan ham tavsiyanoma olaman… Quruq qōl bilan bormayman. Balki gilamçalarimni sotarman, Sergeevna olaman degandi?
– Nega?
– Axir ōzim bilan pul olsam yaxşi-da, balki kimningdir oḡzini moylaş kerakdir.
– Kerakmas. Qaytanga işning paçavasini çiqarasan.
– Xōp, mayli, qarayman.
Militsioner yana eşikdan mōraladi.
– Vaqt bōldi.
– Ketayapman, ketayapman, – dedi ona yana şoşilib. Eşik yopilgandan keyin, qōynidan pişgan tuxum va jigar oldi:
– Ma, yeb ol. Sen judayam kōp ōylayverma, hali hammasi yaxşi bōladi. Yaxşi odamlar yordam berişadi. Eng katta boşliqlar yaxşi odamlar bōlişadi, ular qōrqişmaydi. Bular esa qōrqişadi, heç kimdan qōrqmaydiganlar esa ōzlariga-ōzlari xōjayin. Men ularning oldiga kirişga-ku, kiraman. Sen ōzingni qōlga ol-da, yaxşi narsalar haqida ōyla. Xohla, Verka haqida… Verka ham juda ezilib kuymoqda. Eşitgan zahoti yugurib keldi.
– Xōş?
– Qiynalyapti.
Vitkaning kōngli qayliḡi kuyganini eşitib ham negadir ilimasdi.
– Bilasanmi yana nima… – onasi şivirlab dedi. – Sen xayolan Xudoga siḡingin. Heçqisi yōq, sen çōqintirilgansan. Har tomondan ōrab, harakat qilamiz. Men uydan ertaroq çiqaman-da, poyezd kelgunça yugurib borib Hazrat Nikolayga atab şam yoqib kelaman, undan ham siḡinib sōrayman. Heçqisi yōq, u mehr kōrsatadi. Otangning qora xatini ham olaman…
– Sen akalarimga… bu… hozirça xabar bermay tur.
– Xōp, xabar bermayman. Nimaga kerak ularning kōnglini ortiqça bezovta qilib. Eng muhimi, sen hammasi tugadi, degan ōyni kallangdan çiqar. Agar berişsayam, bir yil-yarim yil kōzdan xoli qiliş uçun berişar. Lekin yetti yil emas. Agar kimga bir yil berişsa, qarabsanki, u yarim yildan ke­yin çiqib kelayapti, kim yaxşi işlasa, uni ertaroq çiqarib yuborişadi. Balki, hali bir yil ham berişmas.
Militsioner xonaga kirib keldi-yu, endi qaytib çiqib ketmadi.
– Vaqt, vaqt…
– Ketdim. – Ona taxta katdan turdi, militsionerga yelka tomonini ōgirib burildi-da, ōḡlini tezgina çōqintirib, faqat lablari bilan şivirladi: Isoning ōzi saqlasin seni.
Ona bōlmadan çiqdi. Yōlak bōylab ketib borar ekan, yiḡidan kōzlari kōrmasdi. Ōḡli Vitkaga açinardi, judayam açinardi. Bolang betob bōlib qolsa açinasan, bu yerda esa açiniş boşqaçaroq, bu yerda odamlardan yordam sōrab yalinsang, teskari qarab olişadi, kōzingga qaraşolmaydi. Ba’zan dahşatga tuşasan. Ammo, ona harakat qilayotgandi.
Xayolan u allaqaçon qişloḡida edi, birinçi navbatda qilinişi kerak bōlgan işlarni mōljallardi, jōnab ketişdan oldin eng avval kimning oldiga borişi va qanday qoḡozlarni olişi kerakligini ōylardi. Taḡin ōşa «Oqkōngil odamlar, yaxşi odamlar»ning yordam berişiga bōlgan işonç uni yana va yana olḡa çorlar, heç qayerda taraddudga tuşmas, hatto tōyib yiḡlab oliş ham, bu halokat bōlişi mumkinligini bilardi. U harakat qilardi.
Kun oqqandan keyin, soat uçlarda, u yana qişloḡidan çiqib, ōlka taşkilotlari tomon yōlga tuşdi.
«Xudoyim, yordam ber! Otaxonlarim! – degan sōzlar tilidan tuşmasdi. – Şunday qilginki, ōḡlimning xayoliga yomon fikr­lar kelmasin, unga aql bersin. U ozroq hovliqmaroq, ōziga biron-bir narsa qilib qōymasin», degan sōzlar xayolida tinimsiz aylanardi.
Tun oqqanda, u poyezdga ōtirib jōnab ketdi.
«Heçqisi yōq, mehribon odamlar yordam berişadi».
Yordam berişlariga ona işonardi.