“Oskarsiz aktrisa”: Yelizaveta II ning dafn marosimida ishtirok etgan Megan Marklning xatti-harakatlari jamoatchilikning noroziligiga sabab bo‘ldi
Shahzoda Garrining rafiqasi — sobiq aktrisa Megan Markl Yelizaveta II ning dafn marosimida inglizlar orasida salbiy his-tuyg‘ularni keltirib chiqardi, deb yozadi Wday.

Jamoatchilikning shahzoda Garrining rafiqasiga bo‘lgan munosabati uning xulq-atvori va qirollik qoidalariga rioya qilishni istamasligi tufayli avvaldan juda salbiy edi. Megan asrlar davomida o‘rnatilgan tizimga qarshi chiqdi va qirollik oilasini turmush o‘rtog‘i bilan tark etishga qaror qilganidan so‘ng shahzoda Garrining ham oilasi bilan munosabatlari yomonlashdi.

Juftlik AQSHga ko‘chib ketganiga ikki yil bo‘lganda ham Markl Buyuk Britaniyaga kelmadi. Faqatgina Yelizaveta II ning platina yubileyi oldidan birinchi marta shahzodaga hamrohlik qilishga qaror qildi. Shuningdek, Megan Markl va shahzoda Garri qirolichaning o‘limi tufayli Londonga kelishga majbur bo‘ldi.

Sobiq aktrisa qirolichaning vafotidan so‘ng turmush o‘rtog‘i bilan ko‘rinish bergan zahoti uning har bir xatti-harakati tanqid ostida qoldi. Megan va Garri odamlar e’tiborini ortiqcha jalb qilmaslik uchun hatto og‘zaki bo‘lmagan muloqot usulini ham topdi.

Sobiq aktrisa Yelizaveta II ning dafn marosimida katta norozilikni keltirib chiqardi. Birinchidan, Megan Markl qornini alohida ta’kidlaydigan qora tor libosda bo‘lgan. Bu dafn marosimida uning homiladorligi haqidagi mish-mishlarni qo‘zg‘atdi. Shuning uchun ham inglizlar u yana bir bor e’tiborni jalb qilishga urinayotganidan norozi bo‘ldi.

Shuningdek, ko‘pchilik uning jigarrang tusda bo‘lgan smoky eyes uslubidagi makiyaji dafn marosimi uchun mutlaqo mos emasligini ta’kidladi. Ayniqsa, Megan yig‘laganida esa jamoatchilik buni tabiiy qabul qilmadi, aksincha bu navbatdagi salbiy fikrlarga sabab bo‘ldi.

Internet foydalanuvchilari aktrisaning kechinmalarini jonsiz ekanini muhokama qila boshladi, hech kim uning samimiyligiga ishonmadi. “Oskarsiz aktrisa”, “Haqiqatan ham unga kimdir ishondimi?”, “Megan, sen buni o‘ynay olmaysan”, “Men uning ko‘z yoshlariga ishonmayman”, — deya fikr bildirgan Internet foydalanuvchilari.