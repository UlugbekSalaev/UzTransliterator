Zelenskiy Rossiya yadroviy zarbaga tayyorlana boşlasa, unga «ogohlantiruvçi» zarba berişga çaqirdi
Ukraina prezidenti Volodimir Zelenskiy 6 oktyabr kuni videoaloqa orqali Avstraliyaning Loui institutida videoaloqa orqali qilgan ma’ruzasida NATO «Rossiyaning yadro qurolidan foydalaniş ehtimolini istisno qiliş» uçun Rossiya Federatsiyasiga qarşi oldindan «ogohlantiruvçi» zarba berişi kerakligini ta’kidladi.

Şu bilan birga prezident yadroviy zarbani yoki oddiy qurollar bilan zarba berişni nazarda tutayotganiga aniqlik kiritmagan.

«NATO nima qilişi kerak?» - deya savol qōygan Zelenskiy va uning ōzi javob qaytargan: - Rossiya tomonidan yadro qurolidan foydalaniş ehtimolini yōq qilişi kerak...»

«Ammo muhimi, men yana bir bor 24 fevralga qadar bōlgani kabi xalqaro hamjamiyatga murojaat qilaman: ular (yadro qurolidan) foydalansa, nima kutayotganini bilişi uçun ogohlantiruvçi zarbalar (beriş kerak). Aksinça emas. Rossiyaning yadro zarbasini berişini kutib, sōngra: «Voy, şunaqa qildingmi, mana senga bizdan!» demaslik uçun. Bosim ōtkaziş usulini qayta kōrib çiqiş lozim. NATO şunday qilişi kerak: foydalaniş tartibini qayta kōrib çiqişi lozim», dedi Zelenskiy.

Bu bayonot ortidan Ukraina prezidenti matbuot kotibi Sergey Nikiforov zudlik bilan izoh berdi va Ukraina yadro qurolini qōllagan holda ogohlantiriş zarbasi berişga çaqirmayotganini ta’kidladi.

«Hamkasblar, sizlar yadro vasvasiga çuqur kirişib ketdingiz, endi esa aslida yōq joylarda ham yadro zarbalarini eşityapsiz.

Prezident 24 fevralga qadar bōlgan muddat haqida gapirdi. Ōşanda Rossiya uruş boşlaşiga yōl qōymaslik uçun ogohlantiruvçi çoralar qōllaş kerak edi. Eslatib ōtaman, ōşa vaqtda faqat oldini oluvçi sanksiyalargina muhokama etilgandi», deya yozadi Nikiforov feysbuk sahifasida.

Nikiforovning sōzlariga kōra, bu mojaroda «dunyoni Zaporijjya AESdagi portlaşlar bilan şantaj qiliş va yadro qurolini qōllaşga hadeb şama qilaveriş»ni faqat Rossiya ōziga ep kōrmoqda.

«Ukrainadan bunday çaqiriqlarni heç qaçon eşitmaysiz», deya qayd etgan u.

Volodimir Zelenskiyning bayonoti kutilganidek Rossiyada keskin reaksiyalarga sabab bōldi.

Putinning matbuot kotibi Dmitriy Peskov Zelenskiyning sōzlariga butun dunyo, ayniqsa AQŞ, Buyuk Britaniya va YeI davlatlari e’tibor qaratişi lozimligini aytdi, çunki uning nuqtayi nazariga kōra, bu «oldindan aytib bōlmaydigan dahşatli oqibatlarga olib keluvçi jahon uruşini boşlaşga da’vat» hisoblanadi.

«Bunday bayonotlar başorat qilib bōlmaydigan dahşatli oqibatlarga olib keluvçi navbatdagi jahon uruşini boşlaşga çaqirişdan boşqa narsa emas», deb qōşimça qildi Peskov.

Rossiya TIV rasmiy vakili Mariya Zaxarova esa «Ḡarb yadro uruşini qōzḡayotgani»ni aytib, Zelenskiyni «ōz qōllari bilan sayyorani yōq qila oladigan maxluq» deb atadi.

Ukraina prezidenti ofisi rahbari maslahatçisi Mixaylo Podolyak ham Nikiforov kabi Zelenskiy yadro qurolidan ogohlantiruvçi zarba berişga çaqirmaganini aytib ōtdi.

«Rossiyaliklarning navbatdagi feyki. 1. Zelenskiy Rossiyaga yadro quroli bilan oldini oluvçi zarba beriş haqida bitta ham sōz aytmadi. 2. Zelenskiy Rossiyaning yadro şantaji haqida eslatdi va dunyoga Rossiya uçun oqibatlarni oldindan aniqlaş hamda Rossiyaga qarşi zarbalarni kuçaytirişni taklif etdi - sanksiyalar va Ukrainaga qurolli yordam orqali», deya yozdi Podolyak tvitterida.

Vladimir Putinning ōzi bir neça bor yadro quroli qōllaş bilan tahdid qilgandi. 21 sentabr kuni, Rossiyada safarbarlik qilar ekan, u Rossiya «ōz hududiy yaxlitligiga tahdid yuzaga kelganida, xalqni himoya qiliş uçun mavjud barça vositalardan foydalaniş»ga tayyorligini aytgandi.