Sabohat Azimjonova. Gulbadanbegim (1990)

«Humoyunnoma» XVI asrda Boburning nabirasi Akbarşoh davrida Hindistonda Zahiriddin Boburning qizi Gulbadanbegim tomonidan yozilgan. Gulbadanbegimning yozişiça, Akbarşoh ōz davri tarixini abadiylaştariş maqsadida zamonafning hamma olimlariga, qarindoş-uruḡlari va amirlarga murojaat qilib: «Bobur podşoh va Humoyun podşoh davri haqida nimaniki bilsangiz yozing», deb buyurgan. Şu buyruq asosida Gulbadanbegim ham ōz otasi Zahiriddin Bobur va akasi Humoyun podşoh haqida yozilgan va eşitgan voqealarni ōz kitobida bayon qilgan va tarixiy asarning nomini dastlab «Ahvoli Humoyun podşoh» deb atagan. Lekin keyinçalik bu asar «Humoyunnoma» nomi bilan maşhur bōlib ketgan.

Ōrta asrda Ōrta Osiyo va Şimoliy Hindistonda yaşagan maşhur tarixçilar — Mirxond, Xondamir, Binoiy, Muhammad Solih, Iskandar Munşi, Muhammad Haydar Abul-Fazl Allomiy, Sunjon Ray Munşilar qalamiga mansub tarixiy asarlardan «Humoyunnoma»da ifoda etilgan tarixiy voqealar ayollarga xos noziklik va sinçkovlik bilan bayon etilgani jihatidan, jozibali tili va tahlili bilan farq qilib turadi.


Bobur va Humoyun. Muallifi noma’lum. 1650 yil

«Humoyunnoma» satrlariga qaraganda, Zahiriddin Muhammad Bobur vafot etgan yili (1530 yil, 26 dekabr) Gulbadan sakkiz yoşda bōlgan. Uning onasi Dildorbegim edi. Gulbadanbegim «Humoyunnoma»da ōz onasini ba’zan «Dildor oḡaça» desa, ba’zan «Onam hazratlari» deb ardoqlaydi. Lekin Gulbadanbegim yoşlik çoḡidayoq ōz ukasi Hindol Mirzo bilan birga Boburning katta xotini Mohimbegim tarbiyasiga topşirilgan edi. Şundan sōng Mohimbegim vafotigaça (1533) Gulbadan uning ōḡli — Boburning vorisi Humoyun Mirzo bilan birga tarbiyalanadi. Lekin Gulbadan har ikkala onasini ham çeksiz hurmat qilgan va ularga ōta sadoqatli bōlgan.

1527 yil martida Zahiriddin Muhammad Bobur Hindistonning Sikri şahrida Hindiston diyorining Malva rojasi Rano Sangoni yengib, Şimoliy Hindistonda ōz hukmronligini mustahkamlagaç, Kobulga xat yozib, u yerda qolib ketgan hamma qarindoşuruḡlari, din va davlat arboblari, saidlar, olimlar va şoirlar, hamma haram ahli — ayollarni ōz huzuriga çaqiradi. Gulbadan bu haqda hikoya qilar ekan, ana şu Kobuldan Hindistonga yōl olgan maxsus karvon içida Bobur xonadoniga mansub 96 ayol ham bōlganini, ōzining avval otasi Bobur podşoh saroyida, sōng Humoyun podşoh (1530 — 1556) va Akbarşoh (1556—1605) panohida umr keçirganini bayon qiladi.

Gulbadanbegimning bu nodir asari Şimoliy Hindiston xalqlari tarixining Boburdan keyingi podşohi — uning katta ōḡli Humoyun hukmronlik qilgan davri (1530—1556) tarixiga baḡişlangan. Lekin asarda Gulbadan Bobur zamonidagi voqealar haqida ham qisman hikoya qiladi. Gulbadan otasi vafot etganida nihoyatda yoş edi. Şu sababli u Bobur bilan boḡliq voqealarni bayon qilar ekan, asosan «Boburnoma»ga tayangan va şu bilan birga, ōşa davrdagi siyosiy kuraşlarda iştirok etgan yoki guvohi bōlgan kişilar hikoyasiga ōz taassurotlarini qōşgan holda aks ettiradi. Bu esa, Gulbadan hikoyalarining qimmati va ahamiyatini oşiradi va ayrim hollarda «Boburnoma»dagi voqealarni nisbatan tōldiradi ham. Ya’ni «Humoyunnoma»ni Ōrta Osiyo va Hindiston tarixining XIV asri uçun tengi yōq, muhim tarixiy-etnografik va madaniy manba, desak xato bōlmaydi.

«Humoyunnoma»ning Zahiriddin Muhammad Bobur davrining Hindiston tarixiga baḡişlangan qismi faqat 38 sahifadan iboratdir. Fors-dari tilida yozilgan «Humoyunnoma» uslubini va voqealar bayonini «Boburnoma» bilan soliştirsak, har ikkala nodir asar uslub yōnali şi jihatidan bir-biriga yakinligining guvohi bōlamiz. Zahiriddin Bobur Gulbadanbegim uçun faqat sevimli ota bōlib qolmay, balki ōşa davrda butun Şarqda ayollar orasidan çiqqan yagona tarixnavis olima bōlib yetişişida muhim ōrin tutgan ustoz hamdir. «Humyunnoma» sahifalaridan birida biz Gulbadanbegimning: «Garçi bu voqealar otam hazratlarining kitoblari «Voqeanoma»da yozib qoldirilgan bōlsa ham, biz ularni tabarruk bilib keltirdik», degan iboralarini ōqiymiz. Bu hol Gulbadanbegim «Boburnoma»ning ōzbek tilidagi eng dastlabki nusxalaridan birini qayta-qayta ōqib çiqqani va ōzining ona tilini — ōzbek tilini nihoyat yaxşi bilganidan dalolat beradi. Bu fikrni «Humoyunnoma»da tasodifan uçrab qoladigan ōzbek tilidagi ayrim iboralar ham tasdiqlaydi.

Lekin, şu bilan birga «Humoyunnoma»da «Boburnoma»da uçramaydigan şunday hikoyalar ham borki, ularda Gulbadanbegimning ōziga xos ilm-idroki salmoḡining bezagi bōlmiş ta’sirçan qalbining harorati sezilib turadi. Masalan, u ōzining Boburning katta xotini Mohimbegim bilan birga Kobuldan Agraga kelişi tarixi haqida tōxtab, şu jumlalarni yozadi:

«Rano Sango fathidan bir yil ōtgaç, onam hazratlari — Mohimbegim Kobuldan Hindistonga keldilar. Men ham podşoh bobomni kōrgani, u kişi bilan birga onalarimdan oldin keldim. Onam hazratlari kōlga yetganlarida, podşoh hazratlari uç otlik muhofa yubordilar. Biz kōldan Agra tomon tez yōl oldik, podşoh hazratlari bizni Jaloliy kōlida uçratişni mōljallagan edilar. Nomozşom payti bir kişi kelib: «Hazratni ikki kurva narida qoldirib keldim», dedi. Podşoh bobom hazratlari to ot keltirgunlariça toqat qilmay, piyoda yōlga tuşib, Ninça Mohim uyi oldida biz bilan uçraşdilar. Onam hazratlari otdan tuşmoqçi bōldilar, lekin podşoh bobom kutmasdan ōzlari onamning otlari jilovidan uşlab, ōz uylarigaça kelgunça piyoda keldilar.

Onam hazratlari podşoh bobomning oldiga kelganlarida menga, kunduzi kelib hazrat bilan uçraşgin, deb buyurdilar…»

«Humoyunnoma»ning Zahiriddin Bobur davriga bagişlangan qismi Bobur vafoti voqealari bilan yakunlanadi. Gulbadanbegim kōzi tōla yoş, alam tōla qalbi zardobi bilan otasining vafoti tarixini yozar ekan, şu mudhiş voqeaning rōy berayotgan daqikasida otasi ōlimi arafasida qadrdonlari, qarindoş-uruḡlari, oila a’zolarining keçirgan musibat va yurak dardlarini şunday bayon qiladiki, bu satrlarni ōqiyotgan har bir kişi, xuddi ōşa daqiqalarda şaxsan ōzi iştirok etayotgandek his qiladi. Bunday yuksak mahorat faqat Gulbadanbegimning ōzigagina xosdir.

Qanday dard Boburni ōlimga mahkum qilganini Gulbadan aniq yozmaydi. Lekin u ōḡli Humoyun oḡir kasal bōlib, ōlim tōşagida yotgan çoḡida uning joniga ōz jonini fido qilib, «jonga jon» berişga tayyor ekani haqidagi hikoyani keltirib: «Menki Boburman, umri jonimni ōḡlim Humoyunga baḡişlayman», deb qasd qilganini va şundan sōng Boburning ōzi kasal yotib qolgani va Humoyun esa ōşa kuniyoq ōrnidan turib ketganini hikoya qiladi. «Bobur nihoyat ozib ketgan va tabiblar qança harakat qilmasinlar, heç qanday çora topolmaganlar. Sōng Bobur ōz huzuriga amirlar va yaqinlarini çaqirib, kōp yillardan beri, Humoyun Mirzoga podşohlikni topşirib Zarafşon boḡining bir burçagida ōtarsam, degan niyatim bor edi. Lekin, mana şu maqsadimni soḡ vaqtimda bajara olmadim. Kasal meni ezib qōydi, deydi va sōzini şunday yakunlaydi: «Endi sizlarga vasiyatim şuki… hammangiz Humoyunni mening ōrnimda deb bilinglar. U bilan muvofiq va hamjihat bōlinglar…»

Bu (sōzlardan) u yerda ōtirganlarning hammasi yiḡlab yuborişdi. (Bobur) podşohning muborak kōzlari ham yoşga tōldi. Bu voqeani haramdagilar va taşqaridagi kişilar eşitdilar, yiḡi-siḡi, tōpolon bōlib ketdi. Uç kundan sōng (hazrat podşoh) ōtkinçi dunyodan abadiy dunyoga ketdilar. 937 yil hijriy jumodil avval oyining beşinçisi — duşanba kuni (1530 yil, 26 dekabr) vafot tarixlaridir», deb yozadi Gulbadanbegim.

Gulbadanbegimning «Humoyunnoma»da keltirgan ma’lumotlari orasida otasi Zahiriddin Muhammad Bobur va akasi Humoyun davridagi Hindistonning içki va taşqi siyosiy hayotiga oid hikoyalari nihoyatda muhimdir. Masalan, uning Agradan Depalpurga qilgan safari tafsiloti yoki uning Gvalior, Sikri (hozirgi Fatxpur Sikri), Agra şaharlarida olib borgan quriliş işlari bayoni şular jumlasidandir. Yuqorida qayd qilganimizdek, Bobur 1527 yili mart oyida Sikri şahrida Hindiston rojasi Rano Sangoni yengib, ōz davlatini mustahkamlab olgaç, Gulbadanbegim yozişiça, Kobulga maxsus xat yozib u yerda qolib ketgan barça yakinlarini Agraga çaqiradi. Xuddi şu karvon safida Gulbadanbegim Agraga katta onasi Mohimbegim bilan birga yetib keladi. To keyingi karvon yetib kelgunça Gulbadan Bobur xalifasi uyida tōxtaydi. Şu voqeani eslab Gulbadan yozadi: «Men bobom xalifasining uyida ōtirdim, bizga har xil ovqatlar tortdilar. Ellikka yaqin qōy sōyilib qovurdoq pişirilgan edi. Non va har xil mevalar, şira va şarbatlar kōp edi. Ovqatlanib bōlgaç, muhofaga ōtirib, hazrat podşohni borib kōrişib, oyoqlariga ōzimni taşladim. Hazrat kōp holu ahvol sōradilar. Bir neça vaqt tizzalariga olib ōtirdilar. Şu vaqtda ōzimni şunday baxtli his qildimki, uni tasvir qilib bōlmaydi».

Gulbadanbegim yana davom etadi: «Agraga kelganimizdan keyin uç oy ōtgaç podşoh hazratlari Depalpurga ketdilar. Hazrat Mohimbegim bilan men ham sayr qiliş maqsadida Depalpurga jōnadik. Depalpurda bir butun toşni ōyib ōn gaz hajmlik hovuz yasalgan edi. U yerdan Sikriga jōnadilar. Kōlning ōrtasiga katta supa yasaşni buyurdilar. Bu supa tayyor bōlgaç, kemaga ōtirib, u yerga borib sayr qilar va supada ōtirar edilar. U supa hozir ham saqlangan. Sikrida boḡda şiypon bino qilgan edilar. Bu şiyponda «Turxona» (yuqori hujra) bino qildirib, unda ōtirib kitob yozar edilar».

Gulbadan ōz akasi Humoyun podşoh, sōng Akbarşoh davrida Hindistonda davlat işlariga faol aralaşgan, ayrim hollarda esa saroydagi ōzaro munosabatlarni hal qilişda uning fikr va mulohazalari katta ahamiyat kasb etgan. Farḡonada Boburning buvisi Esondavlatbegim, Hindistonda Humoyun va Akbar saroyida Xonzodabegim, Mohimbegim, Dildorbegim va Badaxşon hokimi Sulton Ibrohimning onasi ham alohida nufuzga ega bōlganlar.

Gulbadanbegim ōz asari «Humoyunnoma»da qiziq hikoyalarni ham keltiradi. Masalan, Boburning buvisi Esondavlatbegim Farḡona hokimi Boburning otasi Umarşayx Mirzo vafot etgaç (1494), amirlar, saidlar, harbiy sarkardalarga boş bōlib, Farḡonaga qarşi otlangan taşqi duşmanlar hamlasini ustalik bilan barbod qiladi. Gulbadanbegim keltirgan ma’lumotlarga qaraganda, xuddi şunday hol Badaxşonda ham rōy bergan. Bu yerda garçi Sulton Ibrohim hukmron bōlsa ham, lekin u yoş bōlgani uçun davlatni uning onasi Hurrambegim boşqargan, şu sababli bōlsa kerak, zarur bōlib qolganda Humoyun podşoh Sulton Ibrohim nomiga emas, Hurrambegimga murojaat qilgan.

Masalan, 1548 yili Humoyun nodşoh kōpçilikning qattiq noroziligiga e’tibor bermay, Balxga — Şayboniylarga qarşi otlanadi. Tongda Humoyun askarlari maḡlub bōladilar. Humoyunning ōzi esa qattiq yaralanadi. Xuddi şu vaqtda paytni ḡanimat bilgan Komron Mirzo Kobulni qōlga kiritadi. Şunda Humoyun Kobulni Komron qōlidan tortib oliş uçun Badaxşon hokimi Ibrohim Mirzoning onasi Hurrambegimga elçi yuborib, Badaxşon laşkarining unga yordamga kelişini iltimos qiladi. Gulbadanbegimning yozişiça, Hurrambegim ayol kişi bōlişiga qaramay, juda qisqa muddat içi da Badaxşon laşkarini tōplagan va uni toḡ oraliḡigaça ōzi boşlab olib kelib qōygan.

Gulbadanbegim «Humoyunnoma»da Humoyun davrida Hindiston va Kobul ulusida rōy bergan siyosiy kuraşlar va aka-ukalarning ōzaro taxt uçun olib borgan janglari tafsili orasida ōşa zamon ijtimoiy hayoti haqida, uy-rōzḡor buyumlari, tōy va aza munosabatlari haqida boşqa tarixiy asarlarda uçramaydigan nodir ma’lumotlar keltiradi, lekin şaxsan ōzining hayotini alohida yoritmaydi, uning asosiy maqsadi Zahiriddin Muhammad Bobur vafotidan sōng akasi Humoyun podşohning Hindistonda davlatni mustahkamlaş çoralarinigina yoritiş qiziqtirgan. Ōzi haqidagi nihoyatda nodir ma’lumotlar ana şu siyosiy voqealar bayonida kamdan-kam uçraydi. Gulbadanbegimning «Humoyunnoma» asari Akbarşohning maxsus buyruḡi bilan tarixnavis olim Abul Fazl Allomiy tomonidan yozilişi lozim bōlgan asar «Akbarnoma»ga qōşimça manba tarzida mōljallangan edi. Lekin «Humoyunnoma» ōşa zamon tarixçilari Zahiriddin Muhammad Bobur, Jaxor oftobaçi, Abul Fazl Allomiy, Sunjon Ray Munşi va boşqa kōp maşhur tarixçilar qatoridan munosib joy olganini kōrsatadi.

Zahiriddin Muhammad Bobur vafotidan keyin Hindistonda içki va taşqi kuraşlar yana boşlanib avj olib ketdi. Natijada mamlakatda qimmatçilik, ayrim hollarda oçlik avjga çiqdi. Gulbadanbegim mamlakatda rōy bergan iqtisodiy qiyinçilik va qaşşoqlikning asosiy sababi ōzaro feodal uruşlar oqibati ekanini oçiqdanyuçiq yozadi. Siyosiy va iqtisodiy jihatdan zaiflaşgan mamlakatni Humoyun uzoq uşlab turolmadi. U uzluksiz kuraşlardan keyin 1540 yili Hindistonni Şerşohga qoldirib, Kobulga ketdi. Lekin ōz ukalari Komron Mirzo bilan Askariy Mirzo uni Kobulga qōymadilar, şundan keyin u Eron şohi Şoh-Taxmasp saroyidan boşpana sōraşga majbur bōldi. Bu paytda Gulbadanbegim Kobulda qolgan edi, lekin u Şoh-Taxmasp saroyidagi Humoyun podşoh ahvoli haqidagi ōz hikoyalarini uning xotini Hamidabegim va boşqalar hikoyasi asosida yozadi.

Gulbadanbegim ōz asari «Humoyunnoma» satrlarida nozik ta’bli, ōtkir did va farosatli, ōz davrining murakkab ijtimoiy-siyosiy holatiga aql-idrok bilan baho bera oladigan olima sifatida gavdalanadi. U Humoyunga aka-ukalarini birga ahillikda kōriş orzusida ekanligini tinmay izhor qilib kelar edi.

Nihoyat, Humoyun 1549 yili — beş yillik judolikdan sōng Eron şohi Taxmaspning yordami bilan Kobulni qayta egallagaç, ōz huzuriga ukalari taşrif buyuradi. «Şu majlisda Hazrat (Humoyun) bu haqirni yodga olib, ōz ukalariga Loxurda Gulbadanbegim hamma birodarlarimni bir yerda kōrsam deb orzu qilganliklarini aytibdilar, ōtirişimiz bilan ertalabdan ōşa gap esimga kelib turibdi… Men (heç vaqt) musulmonlar ziyonini istagan emasman va nahotki (ōz) ukalarimning ziyonini talab qilsam… dedilar».

Boburning nabirasi Akbarşoh hukmronlik qilgan davrda Hindiston markazlaşgan katta davlatga aylangan.

Gulbadanbegimning bu nodir asari 962 yil hijriy (1554— 1555) yillar voqealari bayonida uzilib qolgan. «Humoyunnoma»ning qolgan qismi yōqolib ketgan. Uni topiş niyatida Hindiston, Pokiston, Afḡoniston, Angliya va boşqa mamlakatlardagi qōlyozma jamḡarmalariga qilgan murojaatlarimiz, Şarq va Ḡarbning yirik olimlari, davlat arboblari bilan bu haqdagi olib borgan şaxsiy suhbatlarimiz, afsuski, haligaça natija bergani yōq.

Gulbadanbegim uzoq umr kōrgan. Humoyun vafotidan keyin Akbarşoh saroyida yaşagan, uning mehr-muhabbatiga sazovor bōlgan. Tarixiy asarlarda u 1576 yili Makkaga Portugaliya orqali yetib borgani va qaytişda Adan qirḡoḡida kemasi ḡarq bōlib, bu yerda uzoq qolib ketgani va nihoyat 1582 yili Agraga soḡ-salomat qaytib kelgaç, uzoq umr kōrgani va u 80 yil yaşab, 1603 yili vafot qilgani haqida ma’lumot bor. Uning tobutini Akbarşoh katta hurmat bilan ōḡil ōrnida ōz yelkasida kōtarib dafn qilgan.

Aql-zakovat, ziyrak ta’b va tafakkur, çuqur ilm va unumli mehnat hosili — «Humoyunnoma» Gulbadanbegimning nomini abadiylaştirdi. U ayol kişi bōlişiga qaramasdan, Zahiriddin Boburning haqiqiy farzandi ekanligini jahonga namoyon qilgan Ōrta Şarq olimasidir.