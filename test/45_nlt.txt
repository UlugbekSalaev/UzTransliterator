Akmal Saidov. Uluḡ allomalar merosi – mustahkam e’tiqod asosi

Uluḡ ajdodimiz Abu Muin Nasafiy XI asrda yaşagan, islom madaniyati rivojiga ulkan hissa qōşgan allomalardan biridir. Uşbu uluḡ zot 1027 yili[1] Nasaf yaqinidagi Ibsan (hozirgi Qovçin) qişloḡida tuḡilgan va uzoq muddat Buxoro hamda Samarqand şaharlarida ilmu ijod bilan şuḡullangan, 1114 yili 87 yoşida Samarqandda vafot etgan. Abu Muin Nasafiy  yozgan ōnlab kitoblarning aksariyati kalom ilmi masalalariga baḡişlangan. Ana şu nodir kitoblarning ōnlab qōlyozma nusxalari dunyoning kōplab kutubxonalarida saqlanmoqda.

Buyuk bobomizning ilmiy asarlari bugungi kun uçun ham ḡoyat ahamiyatlidir. Şu ma’noda, davlatimiz rahbari 2017 yil 24–25 fevral kunlari Qaşqadaryo viloyatiga taşrifi asnosida bu uluḡ zotning Qarşi tumani, Qovçin qişloḡidagi muqaddas qadamjosini obod ziyoratgohga aylantiriş, ziyoratçilarga zarur şaroitlar yaratiş, uşbu maskanda kutubxona taşkil etiş va alloma asarlarini tarjima qilib, xalqimizga yetkaziş bōyiça amaliy tavsiyalar bergani[2] ayni muddao bōldi.

Bu haqda sōz borganda, albatta, 2017 yil 15 iyunda bōlib ōtgan “Ijtimoiy barqarorlikni ta’minlaş, muqaddas dinimizning sofligini asraş – davr talabi” mavzusidagi videoselektor yiḡilişida Ōzbekiston Prezidenti ma’naviy meros masalasiga alohida tōxtalib, “Keyingi vaqtda men joylarda bōlib, hududlarimiz hayoti bilan yanada yaqindan tanişar ekanman, şunday bir fikrga işonç hosil qilayapmanki, biz hali yurtimizni, uning ōziga xos tarixi, madaniyati, uluḡ olimu ulamolarini, bebaho ma’naviy merosimizni tōliq ōrganganimiz yōq”[3], deya qayd etganini esga oliş lozim.

“Misol uçun, Qaşqadaryo zaminida buyuk alloma, moturidiya ta’limotining yirik vakili Abu Muin Nasafiy bobomiz yaşab ōtganlar. U kişi uzoq muddat Buxoro va Samarqandda tahsil olib, kalom ilmi, ya’ni islomiy e’tiqod pokligi masalasida 15 ga yaqin kitob yozganlar. Ana şu kitoblarida, bundan ming yil oldin din masalasida adaşganlarga tōḡri yōl kōrsatganlar”[4], dedi mamlakatimiz rahbari.

Ōşanda Nasafiy bobomiz (tōliq ism-şariflari: Abul Mōiyn Maymun ibn Muhammad ibn Mōtamid ibn Muhammad ibn Makhul ibn al-Fazl an-Nasafiy al-Makhuliy) ziyoratgohida muazzam majmua barpo etiş, bu uluḡ zotning kitoblarini tarjima qiliş va naşrdan çiqarişning muhim ahamiyatga ega ekani haqida ham sōz bordi. Mamlakatimizning barça hududlarida dinimiz ravnaqi yōlida beqiyos xizmat qilgan buyuk aziz-avliyolar, alloma zotlar xotirasiga barpo etilgan yodgorlik majmualari, ilmiy markazlar faoliyat kōrsatayotganiga e’tibor qaratildi.

Prezidentimizning: “Qaşqadaryoda – Abu Muin Nasafiy markazida aqida ilmi maktabini taşkil etsak, ōylaymanki, bu juda foydali bōladi. Kelgusida çuqur bilimli imom-xatiblar, islomşunos mutaxassislar, ulamolar tayyorlaşda, eng muhimi, farzandlarimizni buyuk ajdodlarimizning bebaho merosi ruhida, soḡlom e’tiqod ruhida tarbiyalaşda bu maktablar tayanç bōlib xizmat qiladi”[5], deya bildirgan qimmatli takliflari asosida bu yerda ana şu ilmiy maktab ōz faoliyatini boşladi.

Binobarin, aqoid[6] ilmida bitilgan jamiki manbalar, şarh va hoşiyalarda Imom Abu Muin Nasafiy nomi tilga olingani hamda uning “Tabsirat al-adillati fi ilm al-kalom” (“Kalom ilmida dalillar tilga kirganda”)[7] asaridan iqtibos keltirilgani yoki unda bayon qilingan hukm e’tirof etilganini kōriş mumkin.

Ayrim manbalarda uşbu kitobning “Tabsirat al-adilla fi usul ad-din ’ala tariqat-al Imam Abi Mansur Moturidiy” (“Abu Mansur al-Moturidiy tariqatiga binoan din usullarini aniq dalillar bilan şarhlaş”)[8] degan tōliq nomi istifoda etilgan. Şuningdek, bu nom “Tabsirat ul-adillafi kalom” (“Kalom ilmida dalillar izohi”)[9], “Tabsirat al-adilla” (“Dalillar izohi”)[10], “Tabsirat ul-adilla”[11] kabi şakllarda ham qōllaniladi.

Ibrohim ibn Abdurahmon Uzriy (r.a.)dan rivoyat qilinişiça, Rasululloh (s.a.v.): “Har bir zamonlarda adolatpeşa insonlar (mōtadillik) haddidan oşganlarning notōḡri talqinini, layoqatsiz kimsalarning asossiz tasdiqlaşini hamda nodonlarning ta’villarini inkor etgan hollarida bu ilmni himoya qiladilar”, dedilar (Imom Bayhaqiy rivoyati)[12].

Muhammad alayhissalomning uşbu hadisi şarifida tōḡri yōldan adaşgan, asossiz narsalarni ōzlariga “hujjat” qilgan holda, boşqalarni çalḡitadigan, ilmsizlikdan oyatu hadislarni notōḡri ta’vil[13] va talqin qiladigan kimsalarni tōḡri yōlga soladigan, musulmonlarni sof aqoidga boşlaydigan insonlar ōz zamonasining adolatpeşa insonlari, deya zikr qilinmoqda.  Imom Abu Muin Nasafiy ōz zamonasining ana şunday kişilaridan biri bōlgan. U zot Moturidiy aqoidining bizgaça yetib kelişida katta xizmatlar qilgan.

Abu Muin Nasafiyning “Tabsirat ul-adilla” kitobida Imom Moturidiy ta’limoti nihoyat darajada mukammal va tuşunarli tarzda bayon etilgan. Şu sababli u asrlar davomida kalom ilmi bōyiça asosiy qōllanmalardan biri sifatida e’zozlab kelinadi.

Imom Moturidiyning “Tavhid” hamda Imom Abu Muin Nasafiyning “Tabsirat ul-adilla” kitobini ōzaro qiyosiy tahlil etgan olimlarning fikriça, “Abu Muin Nasafiyning şoh asari  “Tabsirat ul-adilla” Imom Moturidiy (r.a.)ning “Tavhid” kitobidan keyingi kitob sanaladi. Balki uşbu asar “Tavhid” kitobiga şarh, tafsir va bayon deb e’tibor qilinadi. Çunki “Tabsirat ul-adilla” asari kōp ōrinlarda “Tavhid” kitobining uslublarini bayon qilib, unga nisbatan keng qamrovli va tafsilotlar bilan boyitilgan asardir”[14].

Arab tilini ōrganiş bōyiça Frantsuz ilmiy instituti tadqiqotçilari hajmi ming sahifadan ortiq bōlgan “Tabsirat ul-adilla” kitobini 1990 va 1993 yillarda Damaşq şahrida ikki jild holida naşr ettirgani ham bu asarning ulkan ma’naviy qiymatidan dalolat beradi. Uşbu naşrni tayyorlaşda asarning 1269 yili Buxoroda Muhammad ibn Hasan ibn al-Husayn ismli xattot kōçirgan va Misrdagi Iskandariya şahri kutubxonasida, şuningdek, Qohiradagi “Dor ul-kutub al-Misriyya” va maşhur al-Azhar universiteti kutubxonalarida saqlanayotgan mōtabar qōlyozmalariga tayanilgan[15].

Imom Abu Muin Nasafiyning ilm ahliga yaxşi taniş bōlgan yana bir kitobi – “Bahr al-Kalom fi ilm al-Kalom” ham alohida ahamiyatga egadir. Hozirgi kunda “Bahr al-Kalom” asarining qōlyozma nusxalari Dubay, Damaşq, Baḡdod, Qohira va Iskandariya şaharlari kutubxonalarida saqlanmoqda[16].

Ma’lumki, zamondoş allomamiz Ubaydulla Uvatov 2007 yil bahorida Angliyaga ilmiy safarida Britaniya muzeyi kutubxonasida 100 dan ziyod Nasaf va Keş allomalarining bizga noma’lum asarlarini izlab topişga muvaffaq bōldi. Olim 2008 yilda Saudiya Arabistonida ham bōlib, nasafiylar va keşiylar ilmiy merosini tadqiq etiş bilan jiddiy şuḡullandi.

Professor Ubaydulla Uvatovning ta’kidlaşiça, Imom Abu Muin Nasafiyning “Bahr al-Kalom fi ilm al-Kalom” kitobida keltirilgan Payḡambar alayhissalomning ikki hadisi favqulodda ahamiyatga molikdir.

Birinçi hadisda Rasululloh (s.a.v.): “Mendan keyin Abu Bakr va Umarga iqtido qilinglar”, degan bōlişiga qaramasdan, xalifalik ustida ikki kun bahs bōlgan. Bu hol muborak islom dinimizdagi dastlabki ixtiloflarning paydo bōlişi, deb baholanadi.

Ikkinçi hadis: Sarvari olamning “Mendan keyin xalifalik ōttiz yil, undan keyin amirlik, podşohlik va hokazolar bōladi”, degan fikrlari naqadar tōḡriligini alohida qayd etiş zarur. Çindan ham, bu muddat, ya’ni ōttiz yil tōḡri yōldan yuruvçi xalifalar – çoryorlar paytida tugagan. Hozirgi vaqtda “xalifalik”ni orzu qilib yurgan ba’zi kimsalar uçun ham Payḡambar alayhissalomning bu hadislari asosli javobdir[17].

Bundan taşqari, Imom Abu Muin Nasafiyning “At-Tamhid li qovoid at-tavhid” (“Tangrining yagonaligi asoslariga oid boşlanḡiç ta’lim”), “Al-Umda fi usul al-fiqh”, “Kitob fi-t-tavhid”, “Tasayyud al-qavoid fi ilm al-aqoid”, “Muqaddimat fi odob al-bahs” kabi asarlarida ham aqidaviy masalalarning talqini salmoqli ōrin egallaydi.

Şu ōrinda Qaşqadaryo vohasi zaminida Nasafiy nisbasi bilan yuritilgan yana kōplab uluḡ zotlar kamolga yetganligi haqida ham muxtasar tōxtaliş maqsadga muvofiqdir. Xususan, Abu Muin Nasafiyning katta bobosi Makhul an-Nasafiy (vafoti 930 y.) Imom Moturidiyning şogirdlaridan, allomaning bobosi Mu’tamid ibn Makhul an-Nasafiy esa hanafiylar orasida katta obrō-e’tibor qozongan zotlardan bōlgan.

Bularning barçasi bejiz emas. Çunki Qaşqadaryo vohasining ikki yirik şahri – qadimda Naxşab, Nasaf nomlari bilan atalgan bugungi Qarşi hamda Keş nomi bilan maşhur Şahrisabz tarixi Ōrta Osiyoning boqiy şaharlari Samarqand, Buxoro, Xiva singari qadimiydir. Jahonda 2700 yillik tarixga ega bōlgan şaharlar unça kōpçilikni taşkil etmaydi. Viloyatning asrlarga bōylaşgan bu ikki muazzam şahrining olis keçmişi, boy tarixi va zafarlarga tōliq bugungi kuni uning har bir farzandi qalbida yuksak milliy ḡurur tuyḡusini uyḡotişi tabiiy.

Nasaf va Keş allomalari faoliyati bōyiça alohida izlanişlar olib borgan fidoyi ziyolilarimizdan yana biri – rahmatli şoir va publitsist, taniqli jamoat arbobi Nasriddin Muhammadiyev (Nosir Muhammad)ning ma’lumotlariga qaraganda, Nasaf IX–XII asrlarda musulmon olamida “madina” (ya’ni, yirik şahar) deb yuritilgan 8 ta şahar – Madinai munavvara, Baḡdod, Isfahon, Nişopur, Marv, Buxoro, Samarqand bilan bir qatorda ma’lum va maşhur bōlgan[18].

Abdulkarim as-Sam’oniyning (1113–1167) “Al-Ansob” (“Nasabnoma”) nomli asarida Nasaf va uning atrofidagi 50 dan ortiq qişloqlarda yetişib çiqqan salkam 180 nafar allomaning nomlari qayd etilgan. As-Sam’oniyning yozişiça, Nasaf atrofidagi Koson, Kasba, Maymorḡ, Varasin, Ustuḡdodiza, Farḡuzdiza, Ḡubdin, Kojar, Niyoza, Navqad, Ibsan, Bazda, Xuzor, Suvodiza kabi qişloqlar kattagina nufuzga ega bōlgan va nasaflik allomalarning nisbalarida bu hol ōz aksini topgan. Agar tarixçi olim uşbu şaharda qariyb ikki oy yaşaganini e’ti­borga olsak, uning bu ma’lumotlari neçoḡlik xolis va işonçli ekaniga şubha qolmaydi.

VIII asr oxiri va IX asr boşlarida Nasaf va Keş hududlarida islom ta’limoti asoslari, ḡoyalarini ōrganişga alohida e’tibor qaratilgan. Buning natijasida vohada tuḡilib voyaga yetgan, şuningdek, Movarounnahr hamda islom ta’limoti keng yoyilgan ōlkalardan ta’lim oliş, ilm ōrganiş maqsadida kelgan şaxslar tomonidan Qur’on tafsirlari, Hadislar mohiyati va fiqh ilmining asoslari ōrganila boşlangan. Natijada uşbu hududlarda hadisşunoslik va fiqhşunoslik maktablari vujudga kelgan[19].

Xususan, Abu Abdurahmon Mu’az ibn Yoqub an-Nasafiy IX asrda yaşagan islom olimlaridan biri bōlib, bu uluḡ zot 834 yili ōz mablaḡi hisobidan Nasafda jome masjidi, sōfiylar uçun rabot va suv manbai qurdirgan. Kōplab şogirdlar yetiştirgan, hadisşunoslik borasidagi izlanişlari bilan şuhrat topgan.

Nasaf viloyatining Varasin qişloḡida tuḡilgan tarixçi va hadisşunos olim Abul Horis al-Varasiniy an-Nasafiyning ōnlab asarlari orasida “Kitab mufaxarat ahl Nasaf va Kaşş” (“Nasaf va Keş ahlining iftixorlari”) nomli kitobi ham borligi e’tiborga molikdir. Uşbu alloma talabalik yillarida Abu Iso Muhammad at-Termiziy, Tufayl ibn Zayd at-Tamimiy, Musanno ibn Ibrohim al-Ḡubdiniy (Ḡubdin – Qarşi tumanidagi qişloq) singari ōz davrining maşhur şaxslaridan ta’lim olgan.

Şuningdek, 914–943 yillarda yaşagan şoir, faylasuf va davlat arbobi Muhammad Naxşabiy, tilşunos va adabiyotşunos olim Abu Usmon an-Nasafiy (952 yili vafot etgan), olim va faqih Husayn ibn Xizr Nasafiy  (1033 yili vafot etgan), fiqh va hadisşunoslik, tarix va filologiya sohasida keng qamrovli bilimlar sohibi, “Nasaf va Keş tarixi” nomli ikki jildli (bizgaça yetib kelmagan) kitob muallifi Abul Abbos Ja’far an-Nasafiy (962–1041), Nasafdan 4 farsax uzoqlikdagi Ustuḡdodiza qişloḡida tavallud topgan muhaddis Abu Muhammad Abdulaziz ibn Muhammad al-Ustuḡdodiziy an-Naxşabiy (1018–1066) nomlarini tilga oliş ham farz, ham qarzdir.

Nasaflik yana bir fiqhşunos olim Abdulaziz ibn Ahmad ibn Nasr ibn Solih şams ul-aimma al-Halvoniyning “Al-Mabsut” nomli asari ōz davrida dovruq qozongan. Al-Halvoniy taxallusi olimning ota kasbi holvaçilik bōlganiga işoratdir. Tarixiy manbalarda uning 1056 yilda Keşda vafot etgani, sōngra Buxoroda dafn etilgani qayd etilgan. Yangi ma’lumotlar esa olimning maqbarasi Qarşi şahridagi Qovçin qişloḡida ekanidan dalolat bermoqda.

Ayniqsa, X asrda Ahmad ibn Tadyoniy, Hammad ibn Şokir an-Nasafiy, Abdulmōmin ibn Xalaf an-Nasafiy, Al-Lays ibn Nasr al-Kojariy, XI asrda Abdulaziz ibn Muhammad an-Naxşabiy, Muhammad ibn Ahmad Baladiy, Al-Hasan ibn Ali al-Hammadiy an-Naxşabiy kabi olimlar butun islom olamida tanilgan. Şuningdek, “Zubdat ul-haqoyiq” kitobi muallifi Aziziddin Nasafiyning asarlari ōrta asrlardayoq Yevropada ma’lum bōlgan.

Hadisşunoslik va hanafiy mazhabining taniqli fiqhşunosi Abul Hasan Ali ibn Muhammad al-Bazdaviy an-Nasafiy 1009 yilda Nasaf yaqinidagi Bazda qōrḡonida (Pazda, hozirgi Fazli qişloḡi) tuḡilgan. Uning “Kanz ul-vusul ila ma’rifat ul-usul” asari “Usuli Bazdaviy” nomi bilan maşhur.

Qomusiy olim, şoir, tarixçi va fiqhşunos Najmiddin Abu Hafs Umar ibn Muhammad Nasafiy esa 1069 yili Nasaf şahrida tavallud topgan. Umrining oxirida Samarqandda yaşagani uçun ba’zan ismiga “al-Moturidiy” nisbasi ham qōşib aytilgan bu alloma Burhoniddin Marḡinoniyning ustozi bōlgan[20].

Najmiddin al-Nasafiyning “Al-qand fi zikri ulamoi Samarqand” (“Samarqand ulamolari zikrida qanddek şirin kitob”) nomli asarida 60 dan ortiq Nasafiy, Kosoniy, Kasbaviy, Bazdaviy nisbali, şuningdek, ōnga yaqin Keşiy nisbali allomalar, xususan, Imom Buxoriyning sodiq dōsti Tohir ibn al-Husayn an-Nasafiy al-Maytmanoniy, ellik yildan ortiq Nasafda qozilik qilgan Abu Zayd Tufayl ibn Zayd at-Tamimiy an-Nasafiy, şayx Abulyusr Muhammad ibn Muhammad an-Nasafiyning tarjimai holi haqida ma’lumotlar keltirilgan.

Jumladan, Abulfazl aş-Şa’biy ibn Abdulloh al-Afroniy haqida ma’lumot berar ekan, muallif: “Nasaf yaqinidagi Afron qişloḡida tuḡilgan bu alloma ilm bobida misli xazina, hadis toliblari uçun esa bitmas-tuganmas manba edi”[21], deb yozgan.

Bu haqda fikr yuritganda, Afron (Ofuron) Qarşi tumanidagi hozirgi Obron qişloḡi ekaniga e’tibor qaratiş lozim. Şu tariqa Najmiddin al-Nasafiy ōz asarida Qaşqadaryo vohasining şahar va qişloqlarida yaşab ijod qilgan kōplab allomalar, şu jumladan, Nasafdan – 63, Keşdan – 8, Kasbidan – 6, Fazlidan – 3, Ḡubaydiyda (Ḡubdin), Ustuḡdodiza, Koson, Tadyona (Fudina) qişloqlaridan 1 nafardan, jami 85 nafar fozil zotlar haqida muhim ma’lumotlarni bayon etgan[22].

Bundan taşqari, Hofiziddin Abul Barakot Abdulloh ibn Ahmad ibn Mahmud an-Nasafiy (1310 yili Baḡdodda vafot etgan) ham  zamonasining maşhur imomi, fiqh ilmi bilimdoni, atoqli muhaddis sifatida tanilgan bōlsa, Şamsiddin Sōzaniy, Muayididdin Nasafiy, Ziyouddin Nasafiy, Sayido Nasafiy, Lomei Nasafiy, Nasim Mahram, Dastur Nasafiy, Tohira Nasafiy singari şoirlarning asarlari adabiy davralarda keng e’tibor topgan.

Kezi kelganda, YuNESKO Boş anjumanining 2017 yil 30 oktyabr – 14 noyabr kunlari bōlib ōtgan 39-sessiyasi qarori bilan tasdiqlangan YuNESKO iştirokida 2018–2019 yillarda nişonlanadigan qutluḡ sanalar qatorida şoir Mirobid Sayido Nasafiy (1618–1707) tavalludining 400 yilligini nişonlaş kōzda tutilganini ta’kidlaş maqsadga muvofiq[23]. Asosan forsiy tilda ijod qilgan Sayido Nasafiy ōzidan boy adabiy meros qoldirgan bōlib, uning lirik va epik asarlari – ḡazal, ruboiy, qit’a, masnaviy kabi mumtoz janrlarda bitilgan asarlari hajmi 18 ming misradan ortiqdir.

Abu Turob Naxşabiy, Qusam Şayx, Bahouddin Qişloqiy singari tasavvuf şayxlari faoliyati ham Qarşi şahri va uning atroflarida keçgani diqqatni tortadi. Masalan, 806 yili Naxşab şahrida tuḡilgan va umri davomida 40 marotaba haj ziyoratiga piyoda borganligi uçun Şarqda sabr-bardoşning yuksak timsoliga aylangan Abu Turob Naxşabiyning nomi Alişer Navoiyning “Lison ut-tayr” dostonida hamda Fariduddin Attorning “Tazkirat ul-avliyo” asarida ehtirom bilan tilga olingan.

Qusam Şayx va Bahouddin Qişloqiy esa Bahouddin Naqşbandning ilk ustozlari sifatida tarixda qolgan. Qusam Şayx hayotining Nasaf bilan boḡliqligi xususida sōz borganda, ayni paytda Fudina qişloḡida[24] mangu orom topgan bu zot Xoja Ahmad Yassaviyning şu yurtda yaşab qolgan evaralaridan biri ekanini qayd etiş lozim, deb hisoblaymiz[25].

E’tibor berilsa, Nasafiy nisbasini olgan allomalarning bir qismi aynan Nasaf şahrida, boşqa birlari esa Nasafga yaqin joylaşgan qişloqlarda tavallud topganiga amin bōliş mumkin. Zotan, Qaşqadaryoda Ikkinçi jahon uruşidan to bugungi kungaça 120 dan ziyod qadimgi va ōrta asr şaharlari, qişloq va qal’alari tadqiq qilingani, ayniqsa, mustaqillik yillarida Qarşi şahrining uçta qadimiy ōrni bōlmiş Yerqōrḡon, Qal’ai Zahhoki Moron va Şulluktepa, şuningdek, Kōhna Fazli, Uzunqir, Sangirtepa kabi yodgorliklar ōrganilib, vohaning bir neça ming yillik tarixi qayta tiklangani buni yana bir bor ilmiy asosda isbotlab berdi.

Şu nuqtai nazardan, bugungi kunda viloyat markazida “Nasafiy va Keşiylar merosini ōrganiş ilmiy markazi” faoliyat yuritayotgani e’tiborga loyiq. Bunday taşabbuslar, eng avvalo, yoşlarimizda el-yurtimiz tarixiga qiziqiş uyḡotibgina qolmay, ayni çoḡda, uluḡ ajdodlarimizga nisbatan hurmat-ehtirom tuyḡularini rivojlantirişga xizmat qilişi bilan nihoyatda muhimdir.

Yana bir muhim dalil – bugungi kunda Qarşi xattotlik maktabi vakillari, xususan, Muhammad an-Nasafiy, Muhammad Said Nasafiy, Iskandar Nasafiy, Mirzo Isomiddin Nasafiy, Mirzo Abdulqodir Nasafiy kabi mohir xattotlar qōli bilan bitilgan kōplab asarlar dunyodagi turli davlatlarning qōlyozma xazinalarida saqlanmoqda.

Nasaflik nomdor me’mor Ali Nasafiy çizgan tarh negizida 1370 – 1380 yillarda Şohi Zinda me’moriy majmuasidagi maqbaralardan biri tiklangan bōlsa,  XV asr oxiri – XVI asr boşlarida yaşagan hofiz va bastakor Mahmud Nasafiy muayyan muddat Temuriylar saroyidagi san’atkorlar guruhida xizmat qilgan. Xususan, “Isfahon”, “Husayniy”,  “Iroq” maqomlarida bir neça “Naqş”, “Amal” va “Savt” yaratgan uşbu bastakorning “Naqşi Mahmudiy” ohangi maşhur musiqiy asarlardan hisoblanadi.

Çindan ham, Ōrta asrlarda Nasaf va Keşning nomdor farzandlari nafaqat şariat va fiqh, adabiyot va ilm-fan, musiqa, me’morçilik va xattotlik sohalarida dovruq qozongan, ayni çoḡda ular Amir Temur saltanatining tayançi va suyançi, Sohibqiron şonli qōşinining ōzagini ham taşkil etgan. Bunga bir yaqqol misol keltiramiz.

Tarixiy manbalarda yozilişiça, 1402 yilning 28 iyulida Anqara şahri yaqinidagi Çubuq vodiysida Amir Temur bilan Usmonlilar sultoni Boyazid Yildirim askarlari ōrtasida keçgan va Sohibqiron ḡalabasi bilan yakun topgan jangga guvoh bōlganlar orasida Kastiliya va Leon qiroli Don Enrike III tomonidan Amir Temur huzuriga yōllangan elçilar – Payo de Soto Mayor va Ernan Sançes de Palasuelos ham bōlgan. Jangdan sōng Turkiston amiri elçilarni qabul qilgan, ulardan ispanlar davlati va qirolning hol-ahvoli haqida suriştirgan, ziyofatlarga taklif etib, kōp hadyalar bergan[26].

Elçilarning qaytiş payti kelganida Sohibqiron ikki davlat ōrtasidagi aloqalarni yanada mustahkamlaş maqsadida ular bilan birga qobiliyatli beklardan Muhammad Keşiyni ham maktub va sovḡalar bilan Kastiliyaga elçi qilib jōnatgan. Keşiy u yerga eson-omon yetib borib, maktub va sovḡalarni Qirol Don Enrike III ga topşirgan.

Şu ōrinda Amir Temur elçisining şaxsi haqida tōxtalib ōtiş joiz. Uning nomi ba’zi bir manbalarda “Muhammad qozi”, “Muhammad al-qozi”, keyingi, yangi tadqiqotlarda esa “Muhammad Keşiy”, “Muhammad al-Keşiy” tarzida keltirilgan. Ma’lumki, Amir Temur Nasaf va Keş olimlari, diniy va dunyoviy ilmlardan xabardor, xorijiy tillarni biladigan qobiliyatli şaxslarni ōz saroyiga işga jalb etgan. Ular turli lavozimlar qatori elçilik vazifasini ham ado etişgan. Masalan, Muhammad Keşiy Sohibqironning elçisi sifatida ma’lum muddat Ispaniyada yaşab kelgan bōlsa, Mavlono Abdulloh Keşiy[27] Amir Temur tomonidan Misr sultoni Farajga elçi qilib yuborilgan.

“Keş” sōzining “qoz”ga aylanib qolişi masalasini Yevropa tillarining ōziga xos talaffuz talabi bilan ham izohlaş ōrinlidir. Masalan, hatto Rui Gonsales de Klavixoning ōzi ham ba’zan tarixiy atoqli nomlarni va joylar nomini turliça işlatgan. U Tōxtamiş nomini bir ōrinda – Totamix, boşqa joyda – Keramix, yana bir ōrinda – Tetanis desa, Tabriz şahri nomini esa Toris, Turis, Tauris qabilida turliça şakllarda qōllagan.

Amir Temur, odatda, Yevropa mamlakatlariga masihiylik dini peşvolarini elçi qilib yuborgan. Frantsisko, Frantsisko Sadru, Sultoniya şahri arxiyepiskopi Ioann ana şunday vazifalarni ado etganlar. Misol uçun, 1402 yilda Ioann Frantsiya va Angliya qirollariga Sohibqironning xatlarini olib borgan. Musulmon diplomatlardan faqat Muhammad Keşiygina Yevropaga borişga muyassar bōlgan. Bu ham uning qobiliyatidan, bir neça tillarni, ehtimol, Yevropa tillaridan birini bilganligidan dalolat beradi.

Ōşa davrda Amir Temurning şuhrati butun Yevropaga tarqalgan. Şu sababli Muhammad Keşiy Kastiliya Qiroli Don Enrike III huzurida katta hurmat-e’tibor bilan kutib olingan. U Qirol saroyidagi va yirik zodagonlar qasridagi qabullarda iştirok etgan. Qirol unga Rui Gonsales de Klavixo boşçiligidagi ōz elçilarini qōşib, hurmat-ehtirom bilan Samarqandga kuzatib qōygan.

Şu tariqa 1403 yili ispan elçisi Klavixo bilan birga yurtga qaytgan Muhammad Keşiy uzoq va maşaqqatli yōl bosib, 1404 yilning avgust oyi oxirlarida Samarqandga yetib kelgan. Sohibqiron Kastiliya elçilarini ōşa yili 8 sentyabr kuni Samarqand taşqarisidagi Dilkuşo boḡida qabul qilgan. Şu elçilar orasida Muhammad Keşiy ham bōlgan, deb guvohlik beradi tarixiy manbalar. “Ular bilan yana Temurbek tomonidan Ispaniyaga yuborilgan elçi ham bor bōlib, uning ustidan u yerdagilar kulişar, çunki elçi kastilça, ya’ni ispança kiyimlarni kiyib olgan edi”[28], deb yozgan Klavixo.

Bu işonçli ma’lumotlar, şubhasiz, olis tarixda Keş ham Nasaf kabi yirik madaniyat markazlaridan bōlganini kōrsatadi. Şarafuddin Ali Yazdiy “Zafarnoma” asarida Keş şahrilik uç nafar uluḡ muhaddis va imom – Abu Muhammad (Abdulloh ibn Abdulhamid ibn) Nasr (Ibn Humayd) al-Kaşşiy, (Abu Muhammad) Abdulloh ibn Abdurahmon ad-Doramiy as-Samarqandiy va Abu Abdulloh Muhammad ibn Ismoil Buxoriy (r.a.) nomlarini tilga olgan. Maşhur tarixçining fikriça, ōşa vaqtda diniy masalalar yeçimini ōrganiş uçun olam ahli Keşga yoḡilib kelavergani tufayli bu şahar “Qubbatul ilm va adab” degan nom bilan başariyat nazariga tuşgan.

Turkiyadagi Sulaymoniya kutubxonasida yana bir keşlik alloma – Ahmad ibn Muso al-Keşiy qalamiga mansub “Majmu’ ul-havodis va-n navozil” asari saqlanmoqda. Bu kitob 1155 yilda yozilgan bōlib, hozirgi kunga qadar atrofliça ōrganilmagan[29].

Ōrta asrlarda Keşda Şamsiddin Kulol al-Keşiy, Hazrati Başir, Mavlono Xojagiy Imkanagiy singari aziz avliyolar va maşhur tasavvuf şayxlari, Abd ibn Yahyo Kissiy (Keşiy), Abdulloh ibn Ali ibn Ahmad ibn Amiyrak Kissiy, Abdulloh ibn Hasan Kissiy, Abdurahmon ibn Muhammad Keşiy, Abu Ahmad Iso ibn Junayd an-Nahviy al-Adiyb al-Kissiy, Abu Ibrohim Işoq ibn Ibrohim al-Bob al-Keşiy al-Samarqandiy, Abu Bakr Muhammad ibn Umar ibn Mansur Keşiy kabi qirqqa yaqin muhaddis va allomalar, Xōja Abulbaraka Firoqiy, Ayyub Şahrisabziy, Lozimiy Keşiy, Najmi Keşiy, Hakim Şahrisabziy kabi şoirlar, ōnlab mohir xattotlar yaşab-ijod qilgan[30].

Qaşqadaryo tuproḡidagi Xōja ibn al-Jarroh, Solmoni Pok, Xōja Şamsiddin Kulol, Hazrati Başir, Hazrati Sulton, Sulton Mirhaydar, Langar ota kabi ōnlab ziyoratggoh va muqaddas qadamjolarni xalq ixlos bilan tavof etadi. Ōz nav­batida, bu muborak yurt zaminida kamol topgan şunday uluḡ ajdodlarimizning tarixini, faoliyatini, ma’naviyatimiz xazinasiga qōşgan hissasini har tomonlama ōrganiş, tarḡibu taşviq qiliş har birimizning zimmamizga katta mas’uliyat yuklaydi.

Bir sōz bilan aytganda, mustaqillik yillarida biz farzandlarimizni dunyoviy bilimlar bilan bir qatorda Imom Buxoriy tōplagan hadislar, Naqşbandiya ta’limoti, Termiziy ōgitlari, Yassaviy hikmatlari, Imom Moturidiy va Imom Abu Muin Nasafiy aqoidlari asosida tarbiya qilayotganimiz bejiz emas. Binobarin, ma’naviy hayotimizni, şu jumladan, ma’rifiy islom, ta’bir joiz bōlsa, ma’rifiy tasavvufni mana şu uluḡ allomalarimiz, piri komil ajdodlarimizning nomlari bilan boḡlaymiz.

Zero, Movarounnahr yoxud Markaziy Osiyo mintaqasi musulmonlari islom dini kirib kelgan vaqtdan boşlab Imomi A’zam (hanafiy) mazhabi kōrsatmalariga rioya qilib kelganlar. Ōtgan ulamolarimizning deyarli hammasi şu mazhab asosida asarlar bitib qoldirganlar. Xalqimiz ham şu mazhab yōl-yōriqlariga amal qiladi. Binobarin, ōz mazhabini mahkam tutgan har qanday musulmon boşqa mazhablarga nisbatan ham izzat-ikrom ruhida bōlişi lozim. Ammo aqidaviy masalalarda faqat “Ahli Sunna val-Jamoa” e’tiqodi tōḡri, boşqa firqa va oqimlar e’tiqodi botil, deb bilişlari zarur.

Hozirgi vaqtda butun başariyat globallaşuv zamonida, ḡoyalar kuraşi ōta faollaşgan, ba’zi ekstremistik kuçlar islom dinini ōzlariga niqob qilib olib, ḡarazli maqsadlarda foydalanayotgan davrda yaşamoqda. Bu qaltis va murakkab vaziyatda birinçi navbatdagi vazifa şuki, musulmonlarning ōzi aqidaparastlikdan xalos bōlmoqliklari şart. Aks holda, dunyo miqyosida tinçlik va barqarorlikka erişiş nihoyatda muşkuldir.

Globallaşuv asrida jahonda tinçlik ōrnatişning eng muhim tamoyillaridan biri diniy baḡrikenglik hisoblanadi. Bu, ōz navbatida, har bir insondan e’tiqodida mustahkam bōlgan holda boşqa dinlar, boşqa e’tiqod va an’analarni ham ōrganişni taqozo etadi.

Aslida aqidaparastlik deyarli barça diniy e’tiqodlarda mavjud ekani sir emas. Şu nuqtai nazardan, inson ongi va qalbi uçun kuraş keskin tus olayotgan bir paytda dindan ḡarazli maqsadlarda foydalanayotgan turli oqimlar faoliyatiga munosib baho beriş bugungi kunning dolzarb vazifalaridandir.

Prezidentimiz Parlamentga taqdim etgan Murojaatnomasida hozirgi kunda Ōzbekiston kitob fondlarida 100 mingdan ziyod qōlyozma asarlar saqlanayotganini aytib ōtdi. Ammo bu nodir kitoblar hali tōliq ōrganilmagan, ular olimlar va ōz ōquvçilarini kutib turibdi.

Davlatimiz rahbari juda asosli ravişda uqtirganidek, uşbu noyob asarlarda bugungi davr ōrtaga qōyayotgan juda kōp dolzarb muammolarga javob topiş mumkin. Zero, uluḡ ajdodlarimiz asarlaridagi islom dinining asl insonparvarlik mohiyatini çuqur oçib beradigan, barça odamlarni ezgulik, mehr-oqibat va hamjihatlik yōlida birlaşişga da’vat etadigan teran ma’noli fikr va ḡoyalar bugun ham ōz qimmati va ahamiyatini yōqotgan emas.

Afsuski, biz ana şunday noyob meros vorislari, şunday boylik egalari bōlaturib, ularni har tomonlama ōqiş-ōrganiş, xalqimiz, avvalo, unib-ōsib kelayotgan yoşlarimizga, jahon hamjamiyatiga yetkaziş bōyiça haliga qadar yetarli iş qilmadik. Holbuki, diniy jaholatga, zararli oqimlarga qarşi ma’rifat bilan kuraşiş kerakligi haqida kōp gapiramiz. Lekin ma’rifat, ma’rifiy bilimlar, islom huquqi bōyiça keng tuşunçalar, avvalo, ota-bobolarimiz bizga qoldirib ketgan mana şunday mōtabar kitoblaridadir.

Uşbu muammoning negiziga nazar taşlaydigan bōlsak, Ōzbekiston kitob fondlarida mavjud qōlyozma asarlarning atigi 15 mingtasi kataloglaştirilgani, ammo şu ozgina qism qōlyozmalar ham hatto raqamlaştirilmagani, ya’ni elektron şakl­lari yaratilmagani bu boradagi ahvolni aniq-tiniq kōrsatib turibdi. Şu nuqtai nazardan, Ōzbekiston hududida islom tsivilizatsiyasi erişgan yutuqlar va bu boradagi boy ma’naviy merosimizni tizimli asosda çuqur ōrganiş va har tomonlama ilmiy-amaliy tahlil qilişni ta’minlaş maqsadida uşbu yōnalişdagi ilmiy va diniy asarlarning yagona katalogini tuziş maqbul iş bōlar edi.

Bōlajak katalogdan milliy va xorijiy kutubxonalarda saqlanayotgan turli tōplamlar, jumladan, litografik va qōlyozma manbalar, tarixiy hujjatlar, arxeologik topilmalar, yodgorliklar va osori atiqalar kabi ma’rifiy islom ḡoyalarini tarḡib etişga qaratilgan barça tarixiy manbalar joy olişi maqsadga muvofiq, deb ōylayman.