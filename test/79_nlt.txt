Janubda ham keskin qarşi hujum. Ukraina qōşinlari Xersonni qaytarib, Qrimgaça borişi mumkinmi?

Ukraina armiyasi centyabrda boşlangan qarşi hujumni davom ettirmoqda va Rossiya tomonidan işḡol qilingan yerlarini katta tezlik bilan ozod qilyapti. Faqatgina sōnggi kunlarning ōzida Ukraina qurolli kuçlari Xerson viloyatidagi ōnlab aholi yaşaş manzillarini ozod qildi va rus qōşinlarini Xarkiv viloyatidan deyarli butunlay quvib çiqardi. Bir hafta içida Rossiya armiyasi tōrt ming kvadrat kilometr hududni boy berdi. «Meduza» naşri isroillik harbiy ekspert David Gendelman bilan frontdagi vaziyat qanday rivojlanişi mumkinligi haqida suhbatlaşdi.

— Ukraina armiyasining hozirgi qarşi hujumi qanday davom etmoqda?

— Ukraina armiyasi şimoli-şarqda ham, janubi-ḡarbda ham qarşi hujumga ōtmoqda. Demak, yetarli miqdordagi strategik zaxiralar tōplangan, zaxiralar esa ōz-ōzidan paydo bōlmaydi, aniqki katta kōlamli işlar olib borilgan.

Hozirda şimoli-şarqiy yōnalişdagi (Xarkiv) barça ukrain bōlinmalari Oskol daryosining şarqiy sohilida birlaştirilmoqda. Bu Luhansk şimolidagi yirik şahar — Svatovoga hujum qilişga imkon yaratadi. Bu hududdagi ḡalaba Rossiyaning Luhansk viloyatidagi butun şimoli-şarqiy frontini parçalab taşlaşi mumkin.

Şu bilan birga, biz Ukraina Xerson yōnalişida ham muvaffaqiyatga erişayotganini kōrmoqdamiz, bu yerga qōşimça zaxiralar taşlangan. 4 oktyabr kuni biz rus armiyasining yana bir jiddiy çekinişiga guvoh bōldik: Ukraina armiyasi şarqiy qanotdan Dnepr mudofaasini yorib ōtdi, natijada rossiyaliklar qurşovga tuşmaslik uçun markaziy sektordan çekinişga majbur bōldi.

— Rossiya armiyasidagi muammolar va Ukraina qurolli kuçlarining bunday faol hujumlari orasida qanday boḡliqlik bor?

— Rossiya armiyasiga frontda askarlar yetişmayapti. Natijada ba’zi pozitsiyalar zaiflaşdi va bu pozitsiyalar ukrain razvedkasi tomonidan aniqlandi. Uşbu hududlarda ukrainlarning katta kuçlari tōplandi va muvaffaqiyatli hujum uyuştirdi, oqibatda qōşni hududlardagi rus qōşinlari ham qurşovga tuşib qolmaslik uçun ortga çekindi.

Aynan, Ukraina ḡalabaga erişgan Balakliya-Izyum operatsiyasidan sōng Rossiyada nihoyat safarbarlik e’lon qilindi. Menimça yuqoridagi operatsiyadan sōng harbiylar Putinga frontda tirik kuçlar yetişmayotganini aytgan.

Hozirça safarbarlik ōz samarasini bergani yōq. Kōramiz, safarbar qilinganlar ommaviy ravişda frontga olib kelina boşlaganda bu rus qōşiniga qançalik yordam berarkan. Ammo bunga qadar front çiziḡi qayerda bōlişi va uni qayerda mustahkamlaş kerak bōlişi noma’lum. Hozirça front çiziḡi Ukraina foydasiga oldinga siljişda davom etmoqda.

— Ukraina qurolli kuçlari Xersonni ozod qilişi qançalik haqiqatga yaqin?

— Bu Ukraina armiyasi u yerga qança zaxira kuçlari taşlagani va ruslar ikkinçi mudofaa çiziḡini qançalik muvaffaqiyatli barpo qila olişiga boḡliq. Hozirça bir nima deyiş qiyin. Bir tomondan, biz allaqaçon ukrain kuçlarining tōliq muvaffaqiyat bilan oldinga siljişini kōrdik, biroq boşqa tomondan, Xersonni tōliq qaytarib oliş va ruslarning bu hududdagi guruhini yōq qiliş uçun bu yerga qança Ukraina kuçlari taşlangani va yana qança yuborilişi mumkinligini bilmaymiz.

 — Hozirda Ukraina qōşinlari uçun ustuvor maqsad nima va ōz muvaffaqiyatlarini mustahkamlaş uçun ularga qaysi aholi punktlari kerak?

— Birinçi navbatda – Xerson, şuningdek, frontning Luhansk viloyatidagi şimoliy-şarqiy sektori ham. Hozirda Ukraina armiyasida ikki asosiy zarba nuqtasi bor. Strategik va geografik jihatdan Xerson muhimroq. Lekin biz şimoli-şarqda kōproq kuçlar tōplanganini kōrmoqdamiz. Balkim, Rossiyaning Baxmut hududida siljişga urinişlarini tōxtatiş bōyiça harakatlar olib boriladi.

Har ikki yōnalişda ham ḡalabalarni mustahkamlaş ideal variant bōlar edi, ammo bu Ukraina qurolli kuçlari yana qança zaxiraga ega ekaniga boḡliq.

— Agar Ukraina qurolli kuçlari hujumi hozirgi sur’atda davom ettirilsa, Rossiya tomonidan bosib olingan barça hududlarni ozod qila oliş qançalik haqiqatga yaqin?

— Har qanday hujum ertami-keçmi sustlaşadi: qurbonlar beriladi, zaxiralar tugaydi. Bir neça kun faol oldinga ildamlanadi keyin, ehtimol, operativ tanaffus qilinadi va navbatdagi zarba uçun kuç tōplanadi. Agar ma’lum bir sektorda Rossiya mudofaasining qaysidir pozitsiyasi qulamasa, kelgusi hujum sur’ati sōnggi ikki kundagidek keskin bōlişi dargumon. Ehtimoliy jihatdan bu yuz berişi mumkin, ammo buni oldindan rejalaştiriş aqlli iş bōlmas edi.

Bu uruş, boşqa narsalar qatorida şuni ham kōrsatdiki, har qanday uzoq muddatli prognozlar qiliş – samarasiz iş. Şuning uçun bu vaziyatda qandaydir taxminni ilgari suriş menimça notōḡri.

«Agar ular uç kunda falon kilometr bosib ōtgan bōlsa, qolgan kunlarda yana qança masofaga siljiydi?» degan savol qōyiş amalda işlamaydi. Çunki şu kilometrlarni bosib ōtiş uçun qança qon tōkilgan, qança ōq-dori va materiallar sarflangan.

Şu sabab, Ukraina armiyasi bunday hujum darajasini uzoq uşlab tura olmaydi va ertami-keçmi tōxtaydi. Eng asosiy savol esa: ular aynan qayerda tōxtab qoladi?

Hozirça buni aytiş muşkul va men keyingi bir keça kunda voqealar qanday rivojlanişini taxmin qilmagan bōlardim.

— Agar Ukraina qōşini mamlakatning barça qismini ozod qilişga erişsa, ular Qrimga ham boradi deb ōylaysizmi?

— Nazariy jihatdan bu yuz berişi mumkin. Va ehtimol bu Overton oynasini ham oçib yuboradi. Agar oldin kōpçilik Qrimning Rossiyaga ōtişini qandaydir keskin siyosiy ōzgariş deb aytgan bōlsa, hozirda hatto Rossiya Federatsiyasi uçun ham allaqaçon Xerson va Qrim ōrtasida heç qanday farq mavjud emas.

Biroq harbiy rejalaştiriş jihatdan bunga qadar yōldagi kōplab hududlarni ozod qiliş kerak. Qrim – hozirda Ukraina armiyasining yaqin kelajakdagi maqsadi emas.

— Ukraina armiyasi qarşi hujumi ikki oydan keyin, Rossiyada safarbar qilinganlar jangga tayyor bōlganda tōxtatib qolinişi mumkinmi?

— Safarbar qilinganlarning qançadir qismi allaqaçon frontga yuborilgan. Tarmoqlarda safarbar etilgan harbiy asirlar bilan video-intervyu paydo bōldi, ammo internetdagi barça roliklarga ham işonib bōlmaydi.

Safarbar qilinganlarning birinçi tōlqinidan foydalanişning eng samarali usuli mavjud bōlinmalarni ular bilan tōldirişdir. Bizga ma’lumki, frontdagi rus armiyasining kōplab batalonlarida hozirda şaxsiy tarkibning yarmi yoki undan ham kamroq qismi qolgan. Bu usul orqali safarbar qilinganlar tajribali safdoşlaridan jangovar harakatlarni ōrganişi mumkin.

Rossiyadagi safarbarlik frontdagi vaziyatni ōzgartira oladimi?

Faqat safarbar qilinganlardan iborat yangi bōlinmalar tuziş esa qismning sifat jihatidan yomonlaşuviga olib keladi. Bundan taşqari, bunday bōlinmalarni tuziş kōp vaqt talab qiladi. Çunki yangi qism taşkil qiliş uçun individual tayyorgarlik, jangovar muvofiqlaştiriş, dastlab vzvod, keyin rota va batalon darajasidagi tayyorgarlik, qōşimça qōmondonlik xodimlari va moddiy ta’minot ajratiş kabi vazifalarni bajariş lozim. Yuqoridagi omillar Rossiya oliy qōmondonligi safarbar qilinganlarni tezroq frontga taşlaşni xohlasa ham buni tezda amalga oşira olmasligiga sabab bōladi.

Ukraina qarşi hujumining davomiyligi kōproq ruslarga emas, balki Ukraina qōmondonligi qança jangovar zaxiraga egaligiga va ularning qançasini frontga taşlaşga tayyor ekaniga boḡliq. Sōnggi ikki kun davomida faol oldinga siljiş kuzatildi. Qarşi hujum bu sur’atda uzoq davom etmasligi aniq, ammo kamida sōnggi ilgarilaş uçun kuç mavjud va biz Ukraina armiyasi yetarli zaxiraga ega ekani hamda ulardan juda samarali foydalanayotganini qayta-qayta kōrib turibmiz. 

Hozirça Svatovo va Xerson hududlarida front çiziḡi barqarorlaşgani noaniq. Aftidan, ruslar ikkinçi mudofaa çiziḡini barpo qilmoqda. Kōramiz, yaqin kelajakda ular buning uddasidan çiqa olarmikan.

Har qanday holatda ham, Ukraina armiyasi, şubhasiz, kōp sonli rossiyalik safarbar qilinganlar frontga taşlanişidan oldin iloji boriça yanada oldinroqqa siljişga va ōz muvaffaqiyatlarini mustahkamlaşga harakat qiladi.

— Safarbarlikdan taşqari, Rossiya armiyasi Ukraina qurolli kuçlari hujumini sekinlaştirişi mumkin bōlgan yana qanday boşqa vositalar bor?

— Şaxsiy tarkib yetişmovçiligi şaroitida rus armiyasi asosan duşmanning orqa tomoniga: infratuzilmalar yoki zaxiralarga zarba beruvçi qurollarga, masalan, raketa va samolyotlarga tayanadi. Bunga misol sifatida, Xarkiv yōnalişidagi qarşi hujumdan sōng ruslar darhol infratuzilma obyektlariga, xususan, elektr stansiyalariga hujumlar uyuştirişni boşlaganini keltiriş mumkin.

Hozir biz Eron dronlari yordamida xuddi şu uslubda turli obyektlarga xuruj qiliş tōlqinini kōrmoqdamiz. Ammo har qanday holatda ham, agar şaxsiy tarkibda yetişmovçilik bōlsa, şubhasiz, qōllanişi mumkin bōlgan yagona qurollar – artilleriya va aviatsiyadir. Eron dronlari ham bu borada yordam berişi mumkin, ammo ularda (ruslarda) hozir boşqa heç narsa yōq.

— Eron dronlari qançalik xavfli?

— Bu dronlar asosan front orqasiga zarba berişga mōljallangan, biz buni uşbu dronlar orqali ançadan beri heç qanday hujumga uçramayotgan Kiyev viloyatidagi Belaya Tserkov şahriga berilgan tungi zarbalar misolida kōrdik. Bu zarba Ukraina qurolli kuçlarining 72-brigadasi joylaşgan manzilga berildi.

Şuningdek, ular orqali Odessa va Mikolayiv şaharlariga muttasil hujumlar uyuştirilmoqda. Kuniga ōnlab dronlar qōllanadi, ular qimmat qanotli raketalarning ōrnini bosuvçi arzon qurollardir.

Umuman olganda, aynan şu sabab tufayli Rossiya Eronga murojaat qilgan – bu borada Erongina kerakli yordamni berişi mumkin edi. Va biz nisbatan arzon qurollar bilan ham yaxşi natijalarga erişiş mumkinligini kōrmoqdamiz. Strategik jihatdan bu dronlar uruşda buriliş yasamaydi, lekin taktik jihatdan ular Ukraina qurolli kuçlari uçun şubhasiz yoqimsiz bōladi.