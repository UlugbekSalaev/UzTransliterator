Abduḡaffor Abdujabborov. Hayvonot boḡi (qissa)

Uşbu kōz kōrib, quloq eşitmagan qonli hodisa katta şahar hayotida qōqqisdan sodir bōldi va bor-yōḡi bir keça-kunduz – yigirma tōrt soat yoki bir ming tōrt yuz qirq soniya davom etdi va nafaqat butun megapolisning yuragiga dahşat soldi, balki markazdan minglab kilometr uzoqlikdagi aholini ham hang-mang qilib qōydi. Şunda odamlar yoruḡ dunyo ḡoyat mōrt ekanini va kōz oçib-yumgunça ham fojiali tabiiy ofatga duçor bōlişi mumkinligini angladi, tuşunib yetdi.

1

Çor atrof qoronḡilik qōynida, osmonni quyuq, deyarli tim-qora quturgan bulut qoplagan.
Tōsatdan bir lahzada şunday ḡalati hodisa rōy berdiki, bu ayrim odamlarning yuragini vahimaga soldi.
Ulkan şaharning janubi-ḡarbiy qismida osmonni tōldirib sonsiz qora qarḡalar galasi paydo bōldi va saf-saf bōlib, şahar ustidan uçib ōta boşladi. Ayni vaqtda yuzlab şaharliklar heç nimani kōrmayotgan va eşitmayotganday kōzlarini yerdan uzmagança kōçalardan ketib borar edilar.
Faqat bir odamgina sezgirlik ila bu hodisani qiziqib kuzata boşladi. Qarasa, bir qarḡa ōz qavmdoşlaridan sal narida uçib borayapti, u goh şiddat bilan bir tomonga burilib ketar, goh sarosima içida qanotlarini qattiq-qattiq qoqar, gōyo bu kuçli tōlqindan yorib çiqib ketmoqçi bōlayotganday edi, şu narsa qiziq ediki, galaga qarşi tomonga uçib borar ekan, bironta ham qarḡaga tegib ketmaslikka harakat qilar va qiyinçilik ila oldinga siljir edi. Ammo qavmdoşlari haddan taşqari kōp edi.
“Beçora qarḡa! Nega bu kuçli tōlqinga qarşi uçişga behuda urinasan? Axir kōpçilikka qarşi harakat qilib bōlarkanmi,” – kōnglidan ōtkazdi yigit. Şu bilan birga u uşbu yolḡiz va ōjar qarḡaning jasoratiyu tirişqoqligidan qoyil qolmoqda edi.
Yigitça qarḡaning kuraşini oxirigaça tomoşa qilmoqçi edi, biroq galalar tōlqini siyraklaşiş ōrniga tobora quyuqlaşib borar, tanho qarḡa esa ming urinib-çiranmasin, yōl topib bōşliqqa yorib çiqolmayotgan edi.
Yigitning kōzi tinib ketdi.
“Xudo ōzi senga yor bōlsin, yolḡiz qarḡa!” Va yigit yana ōz yōliga ravona bōldi…
Yoşi yigirma yettida bōlgan bu yigit bōydoq edi. U unça katta bōlmagan – beş million aholilik şaharda tavallud topgandi, bir neça tilni yaxşi bilardi, jahon mamlakatlari bōylab bir neça bor sayohat qilgandi, hatto bahri muhit ortida xizmat safarida ham bōlgandi. Har zamon-har zamonda unga bolaligida bobosi aytib bergan ertaklar yodiga tuşardi…

2

Bir bor ekanmikan yo bir yōq ekanmikan, juda qadim zamonlarda dorilamon bir mamlakatda bir podşo yaşagan ekan. Bir kuni podşoning xotini oḡrib qolibdi va kōp ōtmay taqdir taqozosi bilan bu dunyoni tark etibdi. Podşo va ōḡli yolḡiz qolibdi. Oradan biroz vaqt ōtib, podşo ikkinçi marta uylanibdi. Tōqqiz oy, tōqqiz kun, tōqqiz soat va tōqqiz daqiqa ōtib, xotini qiz tuḡibdi.
Sinçkov va aqlli şahzoda singlisining bir siridan voqif bōlibdi. Saroy munajjimlari va donişmand olimlar biri hayron va afsus nadomat ila, yana biri dahşat va qōrquv içida bunday der ekanlar:
– Dunyoga kelgan bu çaqaloq yurtimiz boşiga kōplab musibatlar va baxtsizliklar keltirgusidir, uning paydo bōlişi kōplab kōz kōrmagan, quloq eşitmagan balo-qazolar sodir etguvsidir, zulmu istibdod va dahşatlar avj olişiga sabab bōlḡusidir, zero, bu qiz qonxōr devlar naslidan dunyoga kelmiş…
Ḡazabdan quturgan ōgay ona bolani saroydan haydab yuborişni amr etibdi, podşo qōrqqanidan xotinining ra’yiga qarşi bir sōz deya olmabdi.
Podşoning qizi voyaga yetibdi, munajjimlar, sehrgarlar va donişmandlarning karomatlari rost bōlib çiqibdi. Dev qiz avval barça uy hayvonlarini yeb bitiribdi. Keyin ota-onalaru qarindoş uruḡlarning qironini keltiribdi. Kōp ōtmay farovon mamlakatda bitta ham tirik jon qolmabdi.
Saroydan quvilgan bola esa kōp sinovlarga duçor bōlibdi. U ōrmonzorda bir juft yetim qolgan şer bolasi bilan dōstlaşib qolibdi. Voyaga yetgan şervaççalar dev qizni burda-burda qilib taşlabdi, çunki qiz şahzodani ham yemoqçi bōlib şaylangan ekan-da. Şervaççalarni şu yigitça parvariş qilgandi buning ustiga. Biroq heç kim qizning gōştiga qōlining uçini ham tekizmabdi…

* * *

Şer – hayvonlarning toşga ōyib çekilgan şohi – Inson muşakdor kuçli qōllari bilan şerning jaḡini ayirib yubordi-da, içiga qarab turib, bunday dedi: “Agar şerlar haykal yasaşga qodir bōlganda edi, siz insonning kuçli şer panjasidagi ahvolini kōrib, yiḡlab yuborgan bōlardingiz…”

3

Uşbu hayvonot boḡi, şubhasiz, megapolisning eng noyob va gōzal maskanlaridan biri edi. U qariyb şahar ōrtasida, yigirma gektarli orolçada joylaşgan bōlib, uning hamma tomonidan oḡir nafas olib çiqarganda daryo beḡam oqar edi.
Qirḡoq yoqalab osmonōpar binolar qad rostlagan, maysalarga kōmilgan xiyobonlaru gullarga burkangan çamanzorlar yastangan. Olti yōlak va ikki ketasadidant har kuni hayvonlari uçun tonnalab oziq -ovqat keltirilar edi, ana şu yōlak megapolisni hayvonot boḡi bilan boḡlab turardi.
Orol balandligi 5-6 metr keladigan baquvvat va mustahkam poydevorli temir panjaralar bilan ōralgandi, u hayvonot boḡi hududini suv toşqinlaridan himoya qilardi. Butun maydonni dov-daraxtlar, maysazorlar, ahyon- ahyonda sayxonliklar bezab turardi. Daraxt şoxlarida erta tongdan yarim tungaça, xuddi musobaqa ōynayotgandek, quşlar tinimsiz çirqillar, sayrar edi. Yam-yaşil adirlarda keç oqşom va erta tongda yuzlab toşbaqa va tipratikanlar kōzga taşlanardi. Bahorda , yozda va dastlabki kuz yomḡirlarigaça haftasiga ōn marta hayvonot boḡi darvozalari yopilganda tun çoḡi minglab qorni tōq hayvonlari qafasdan çiqarib boqilar edi, ha-da, oçiq havoga çiqib ular ham bir yayrab olsinlar-da. Tungi ōrmonni kuçli projektorlar çaroḡon qlib, çor-atrof ertaknamo manzara kasb etardi.
Bir gal juḡrofiya teledastur rejissyori – ḡoyatda aqlli va sinçkov kişi yilning turli fasllarida hayvonot boḡi hududida hayvonotlarning tungi sayrlari borasida kōrsatuv tayyorlaş tōḡrisida hayvonot boḡi bilan şartnoma tuzdi. Uning suratga oliş guruhi goho sahar-mardongaça ter tōkib işlardi, qulay payt va lahzalarni ilḡaş va tasmaga tuşirişning ōzi bōlmaydi-da. Keyin ular şu narsadan ham voqif bōlişdiki, topqir rejissyor arslonlar, yōlbarslar, kiyiklar, bōrilar va boşqa hayvonlarning işqiy ōyinlarini suvratga tuşirmoqçi ekan. Çunki betakror sezgir nigohlardan yorqin kadrlarga tōlib-toşgan ilmiy-ommabop filmda aynan hayvonlarning işqiy ōyinlari uni raqobatbardoş qiladi, buning evaziga rejissyor tomoşabinlarning katta miqdorda e’ti­borini qozonişga, qiziqtirişga va uni minglab diskda sotib, ozmunça pul işlab olişga muvaffaq bōlmagan!
Ayniqsa, arslon ōzining kuçli old panjalari bilan yoş moda arslonni mahkam siqib uşlagança ōn beş – ōn sakkiz daqiqagaça jinsiy aloqa qilgan sahna vujudlarida hayvoniy hirs tōlib toşgan işratparast odamlarni ozmunça junbuşga keltirmagan. Erkinlikka çiqqanda hayvonlar ōzlarini qanday tutişi, ular qanday his-tuyḡularga tōlib-toşişini tomoşabinlar ōz kōzlari bilan kōrib amin bōlganlar. Ming­lab odamlar internet orqali hayvonot boḡi xohlovçilar uçun tunda ham darvozalarini oçib qōysin deb talab qila boşlaşdi. Ammo boḡ rahbariyati bu narsani joiz deb topmadi…

4

Haligi xalq ertagi tabiiyki, olis zamonlardan qolgan xotiralar, ammo ōn yettinçi qavatdagi beş xonali xonadonda yaşagan, buning ustiga ota-onalaridan uzoqda bōlgan yigitni hozir mutlaqo boşqa, zamonaviy ertak ōziga mahliyo qilgan. Turli millatga mansub, turli yoşdagi, yana turli dindagi odamlar, bu mamlakat hatto turli qit’a aholisi endilikda bir narsani ōylaşiga va har xildagi keçinmalarni boşdan keçirayotganini kōrib na kōziga, eşitib na quloḡiga işonardi. U bir narsani sira tuşunib yetmasdi, ularni hatto uning tanişlarini ming-minglab kilometr uzoqlikda turib ham bir-birlarini bir notaniş tuyḡu boḡlab turadi. Balki, bu yurt ta’siridir? Yōq. Ularni allaqanday rişta mahkam boḡlab turadi. Bunga şak-şubha bōlişi mumkin emas. Yigit işxonasi derazasi oldida turgança bir narsani tuşuntirişga harakat qilardi: ōtmişda dunyoning turli burçaklarida u ōşalarning bir qançasi bilan uçraşgan va dōstlaşgan bōlardi, nima, bir-birlariga mutlaqo notanişmi?!
U kompyuter monitoridagi fotorasmlarni oçdi va ularga diqqat bilan razm sola boşladi. Kōzlar, kōzlar, kōzlar, nigohlar, kiyikning, tuyaning, bōrining, yōlbarsning, maymunning, arslonning, loçinning, quzḡunning, ayiqning, olqorning, tulkining, şoqolning, tovusning, ilonlarning nigohlari… Bir qaraşda ular oddiy bōlib kōrindi. Ayni vaqtda, taxminan bir oy muqaddam ularni nega suvratga olganini ōzi tuşunmagandi. Taşqaridan bu unga ilohiy kaşfiyotday bōlib kōringan edi va şu bois u suvratni dōstlarining elektron manziliga jōnatdi, u bu ōrtoqlari bilan dunyodagi u yoki bu voqea ustida fikr olişar, ularning xayrixohliklaridan umidvor bōlardi.
Biroq dōstlarining fikrlari uni hayratga soldi. Barçalari bir ovozdan undan poçta oçişni va ularning fikrlarini ōzi ōqişini sōrar edilar. Ularning ovozi xuddi musibatdan darak bergudek, taşvişli çiqardi. Yigit qattiq hayratga tuşdi, hayajonlandi. Nahotki bu yirtqiçlardan birining nigohiyu nima uçun hammani bu qadar çōçitib yubordi?
“Anuşiravant, dōstim, diqqat bilan razm solib qara, hayvonot, boḡingizning barça yirtqiçlar kōzida dahşat va qōrquv bor,”– deb yozgandi yangi zelandiyalik dōsti.
“Yaxşilab qara, yirtqiçlarni qandaydir maxluq yoki qandaydir mavjudot hurkitib yuborgan,” – bu uning Turkiyaning Izmir şahrida yaşovçi dōstining gapi. Uning Manhettenda yetmiş tōrtinçi qavatda turgan nyu-yorklik tanişi undan ham ḡalatiroq sōzlarni aytgan: “Şervon! Bir narsaga e’tibor qarat: Hayvonot boḡining barça işçilari qandaydir ofatni kōngli sezib vahimaga tuşgan! SOS!
– Nima, kimdir ularni vasvasaga solganmi?! – sōragandi undan xitoylik kursdoşi.
– Dahşat va qōrquvga tōla bunday kōzlarni men umrimda birinçi marta kōrib turibman. Balki, barça hayvonlar qandaydir yuqumli kasallikka çalinganmikin? – sōradi uning berlinlik dōsti. Şervon ular bilan Menejerlik va nanotexnologiya universitetida bir yildan kōproq ōqigan edi. “Ularni qandaydir ilonmi yoki devmi qattiq qōrqitgan! Hayvonlarning barçasi suv bilan olov ōrtasida u yoqdan-bu yoqqa sakragani-sakragan,” – deb yozgandi uning tokiolik dōsti. – Ular ōlim talvasasida!..”
Şervon avvaliga dōstlarining javoblariga kōpda e’tibor bermadi. Biroq bir munça vaqt ōtgandan keyin uni ḡalati bir hayajon qamradi, oyoḡi ostidagi yer bir tomonga oḡib ketayotgandek bōldi. U tavakkaliga foto rasmlardan birini oçdi: ayiq kōzlari. “Ehtimol, aynan mana şu nigohni barça “qonli” deb atayotgandir?”– dilidan ōtkazdi yigit. Tasodifmi?! Bu bobosi bilan uni ōlimdan saqlab qolgan ayiq edi…

5

Ōzining uzun tumşuḡi bilan bōrining tomoḡiga tiqilib qolgan suyakni çiqarib taşlagan turna oçkōz va qonxōr bōrining dōqini kōrib, heç qaçon noşukur hayvonlarga yordam bermaslik kerak deb ōyladi.
Toḡdagi ōrmonzordan sal naridagi jarlikdagi unça katta bōlmagan ōtloqzor ōrtasida bir qōnḡir ona ayiq ōtkir tişli qopqonga tuşib qoldi. Erkinligidan judo bōlgan şōrlik ona ayiq azbaroyi joni oḡriganidan şunaqangi qattiq ōkiribdiki, ōkirigi butun vodiy bōylab aks-sado beribdi. U jon aççiḡida ōzini har yonga urar, yulqinar edi, ammo qani bu urinişlardan bir iş çiqsa. Ikkita yoş-yoş ayiqça esa onalariga birma-bir yordam kōrsatişda ojiz holda ōzini har yoqqa urayotgan onasi atrofida gir aylanardi. Birdan allaqayoqdandir ōn-ōn ikki yoşlardagi bir gala ōsmir bolalar paydo bōldi. Avvaliga ular sel yuvgan jarlik­larning bir çekkasida turib, ona ayiqning qançalik qiynalayotganini bir pas tomoşa qildi.
Keyin ulardan biri dedi:
– Ayiqning jigari va ōt qopi kōplab kasalliklar uçun şifobaxşdir.
Ikkinçisi uni qōlladi:
– Ayiq yoḡi-çi? Uni yaxşigina pullasa bōladi.
Uçinçi ōsmir esa hayratini yaşira olmadi:
– Axir, u tirik-ku. Uning jigarini, ōt qopini, yoḡini qanday olamiz?
– Piçoḡimiz bor, terisini şilamiz…
Oraga bir lahza sukunat tuşdi.
– Men bilaman! – dedi kōzlari çaqnab, bir daroz bōyli ōsmir. – Biz uni toşbōron qilamiz! U qopqonga tuşib qolgan, qoçolmaydi. Ōlasi qilib dōpposlaymiz-da, keyin terisini şilamiz.
U yerdan katta bir toşni oldi-da, ona ayiq tomonga qarab otdi. Darozning bu işidan dadillangan bolalar unga ta’sib qila ketdilar. Keyin nima bōlganini kōrsangiz! Şōrlik ona ayiqning boşiga toşlar dōlday yoḡila ketdi-ku! Har tomondan: “voh”, “tegişiga sal qoldi-ya”, “mana buni toş otiş desa bōladi”, “mōljallab otiş kerak”, – degan qutquli, darḡazab qiçqiriqlar havoni larzaga soldi. “Ur, ur, ur” deb hayqirardi haddidan oşgan bolalar bir ovozdan.
Har toş kelib tekkanida beçora ona ayiq buralib-buralib ketar, ammo bundan najot yōq edi, bir toşga çap beraman deb, buralardi-yu, ōşa zahoti boşqa toş uçib kelardi. Oxirgi kuçlarini tōplab, boyoqiş ona ayiq qoçişga urinardi, ammo qopqon zanjiri uni mahkam uşlab turar, azbaroyi zanjirning tarang tortilganidan joni suḡurilib çiqay derdi.
Yuzlab toşlar uçib kelib ona ayiqning yoniga kelib tuşardi. Kōp ōtmay butun ōtloqzor toş bilan qoplandi. Allaqanday bir ōtkir toş ona ayiqning başarasini yorib yubordi-da, qon şarillab oqa ketdi.
– Çaqirtoş bilan uringlar! – Toşbaḡir, beşafqat bolalar qiçqira-qiçqira çaqirtoş qidirişga tuşdi va uni ona ayiq tomonga qarab ota boşlaşdi.
– Qattiqroq uringlar, u hozir yiqiladi, şunda mōljalga oliş osonlaşadi.
Agar şu daqiqalarda bu marazlarning kōziga birrov nazar solganingizda bormi, ular qonxōrlarça qip-qizil qonga tōlganiga guvoh bōlardingiz.
Ona ayiq oxiri yuz tuban yiqildi, ammo hali ham ōzini urib, boşini çayqar edi. Oḡzidan kōpikli qon oqardi. Ayiq holsizlana boşladi. bazōr bir tomonga aḡdarilib oldi-yu, ammo uçib kelayotgan toşlardan ōzini olib qoçolmayotgan edi.
Şu top maysazorda nevarasini yetaklagan çol paydo bōldi. Ona ayiq hamon xirillab nafas olayotgandi.
Ular çalajon yotgan ayiq tepasiga kelişdi. Çol ḡazabini arang bosib turardi.
– Attang, keçikibmiz, – dedi u nevarasiga va qonga bulangan katta – kiçik toş uyumlariga razm solib qarab, bu yerda qanaqangi mudhiş qotillik rōy berganini angladi. – Betovfiqlar, jirkanç itvaççalar!
Ayiq bolalari onalari pinjiga suqilib mungli ingrar edi. Bamisoli bobo bilan nevara ularning joniga ora kirişiga işonişgandek. Ona ayiq bobosiga qarab turganini nevara sezib qoldi. Aftidan bolalaridan kōngli tōq bōldi, nega deganda endi ularni himoya qiladigan jonlarini omon saqlab qoladigan panohkor bor. Yengil nafas çiqarib, ona ayiq jon berdi.
Bu odamnusxa juftoyoqli maxluqlar esa adir yonbaḡridagi ensiz sōqmoqdan tuşib kelardi. Bobo bilan nevara ularga e’tibor qilmadi.
– Ayiqvaççalarni şaharga olib boramiz, u yerda katta hayvonot boḡi bor, ōşanga beramiz, yaxşigina pul berişadi, – dedi novçasi.
– Menga sotib qōya qolmaysizlarmi? – dabdurustdan dedi bobo, ayiqvaççalarga açiniş ila qarab.
U yoşi bir joyga borib qolgan, soçlariga oq oralagan, yelkalari keng-keng, muştumlari baquvvat, kōzlari ōtkir kişi edi. U novça ōsmirga ḡazab bilan qarab qōydi.
– Qança berasiz? – şoşib sōradi bir bola.
– Çōntagimda qança pul bōlsa hammasini. Faqat taksi pulimni olib qolaman.
U çōntagidan pulni suḡurdi-da, qonga bōyalgan toş uyumi ustiga qōydi.
– Aravangiz yōqmi mabodo?
– Arava nimaga kerak? – sōradi bobo.
– Ayiqvaççalarni qanday olib ketasiz? – qiziquvçanlik bilan sōradi bola.
– Men hozir ularni sehrlayman, qarab turinglar, – dedi bobo.
– Qanday qilib?
– Şunday qilib! Men ularni quloḡiga sehrli duolar ōqiyman.
– Nima? Ular gapingizni tuşunadimi?
– Bōlmasa-çi.
– Qiziq…
Kişi ayiqvaççalarning oldiga çordona qurib ōtirib oldi. Ayiqvaççalarning yarasini silay boşladi. Keyin lablarini uning quloḡiga yaqin olib bordi-da, nimadir deb piçirladi. Sōng ikkinçi ayiqvaççaga ham şunday qildi.
– Bōpti, yur ketdik, – dedi bobo va olḡa odimlab ketdi. Ortidan nevara yōlga tuşdi. U bir bobosining ortidan, bir ayiqvaççalarga hayrat bilan nazar soldi. Bu mōjizani kōring! E’tiborlisi – onalarini ham unutib ayiqvaççalar bobo bilan nevara ortidan yōrḡalay ketdi.
Hayratdan tillari kalimaga ham kelmay qotillar joylaridan qimir etmasdilar.
Bobo bilan nevarayu ayiqvaççalar kōzdan ança yiroqlab ketişgandi. Sal ōziga kelgan novça bir seskandi-da, asta egildi va qon yuqi pullarni yerdan oldi.

6

Qirq ikki qavatli binoning ōn ikkinçi qavatidagi oçiq qahvaxonada bobo bilan nevara ovqatlanardi. Haftada bir kōrişib turiş ularga odat bōlib qolgan.
– Bizning uzoqdan turib gurung qilişimizda, albatta, mobil telefonning bahosi yōq. Ammo yuzma-yuz ōtirib çaqçaqlaşişning gaşti bōlakça-da. Biting tōkiladi, – dedi bobo. – Men bilan gaplaşib ōtirişga vaqt topişingga qoyil qolaman, minnatdorman, bolam.
– Men ōzim sizni soḡinaman, yuragim bir tutam bōlib ketadi. – Sizni kōrgim kelaveradi, – javob berdi nevara.
Orolni aylanib oqayotgan daryoga qara. Keçayu kunduz, qişin-yozin oqqani-oqqan. Uning hayoti ham şunaqa – suvday oqadi…
– Ota-onam qōnḡiroq qilişdi. Sizga salom aytişdi.
– Xudo tan-jonlariga tōzim bersin. Qalay ekan ular? Bu yoqqa kelişarmikan?
– Hamma işlari joyida ekan. Hozir ta’tilda, payt topib singlimni olib Praga, Parij, Rim va Venaga sayohatga çiqişmoqçi ekan.
– Sayohatda gap kōp. Singling qalay ekan? Ançadan beri ovozini eşitmayman.
– Ōzingizdan qolar gap yōq. Yevropa olimpiadalaridan ōtişning ōzi bōlmaydi. Ularning har bir soniyasi hisobli. Ammo men unga aytib kōraman, vaqt topib, albatta, telefon qil deyman.
– Seni Xudo ōzi qōllasin, jigarim! Ortiqça taşvişning keragi yōq. Faqat bir narsani quloḡiga quyib qōy – ona tilini unutmasin…
– Yōq, unutmaydi.
– Işonçing komilmi?
– Ha. Singlimga haligi qadimgi bir rivoyatni sōzlab bergandim.
– Qanaqa rivoyat ekan? – ajablanib sōradi bobo.
– Esingizdami, Siz menga ingliz, rus, frantsuz tillarini ōrganganda ōz ona tilimizni unutma der edingiz doim.
– Ha. Sen bōlsang har doim qaysarlik qilar eding. “Jahon tillarida bemalol gapira olganimdan keyin menga ona tili nega kerak?”– der eding.
– Tōḡri aytasiz. Ōn yilça muqaddam men ikkinçi bosqiçda ōqib yurganimda biznikiga çet elliklar kelgan edi. Tarjimon qidirişga tuşdik, tanlov e’lon qildik. Yōlboşlovçi va tarjimon işi uçun katta haq tōlaşga vada qilişdi. Men ham yozildim.
– Ha, esimda. Alam bilan aytgandimki, ingliz tilini raqobatçilaring sendan kōra yaxşiroq biladi, deganding va ōtişingga kōzing yetmagandi.
– Keyin ma’lum bōldiki, ular ōz ona tillarini mutlaqo bilmas ekan, şuning uçun tilimizni unça-munça bilganim sabab meni tanlaşgandi. Hayot – buyuk ustoz va eng yaxşi maktab ekaniga tōla amin bōldim, u inson dunyoqaraşini tubdan ōzgartirib yuboradi.
– Bu yoḡidan kōnglingiz tōq bōlsin, singlim ajdodlarimiz tilini heç qaçon unutmaydi – meni aytdi deysiz.
– Iloyo, şunday bōlsin. Men bunga işonaman…..
– Xudo ōz rahmatiga olgur buvijonim har gal bizlarni duo qilib, bir gapni kōp takrorlar edi: “Bolajonlarim, qayerda bōlsangiz ham Hudo sizlarni qōllagay, tanlaringni omon saqlagay, ōz puşti-panohida asragay”. Balki bu Parvardigorning irodasidir, hammamiz bir-birimizdan olisda yaşaymiz va şunga ōrganib qolganmiz. Ōzing qōlla, Xudovandi karim, – dilimizdayu tilimizda – şu.
– Buvijon! Siz bu sōzlarni aytayotibsiz-ku, eşitib qançalik huzurlanişimizni bilsangiz edi. Siz dunyoga kelgan ōşa tongda tun bōyi u iloyo oson kōz yordir, deb Xudoga nolalar qilib çiqqandi. Sen dunyoga kelganingda azbaroyi suyunganidan ōzini qōygani joy topolmadi va nuqul: “Ey, Xudo, uning umrini uzun qil, hayotiga tōzim ber”, degani-degan edi. Tovuq şōrva pişirdik va onangni borib kōrgani uçdik.
– Ha, oyim buni tez-tez eslab turadi.
– Attang, buving bu olamni erta tark etdi. Avliyo ayol edi…
– Buvimni soḡinasizmi? Eslaysizmi?
– Buvingnimi?
– Ha.
– Yōq.
– Nima?
– Çunki buving, uning tip-tiniq çehrasi, muloyim tabassumi, mehmonnavozligi har doim qalbimda yaşaydi. Meni bir daqiqa ham, bir lahza ham tark etmaydi…
– Qiziq….
– Aytgança, telefonda sen nima haqida maslahatlaşmoqçi ekaningni aytgandingmi?
Şervon noutbukni işga tuşirdi-da, ular suvratga olgan hayvon­larning kōzlarini bobosiga kōrsata boşladi:
– Diqqat bilan qarang, hayvonlar nigohini ōrganing. Zora-mora Sizning ham miyangizga nimadir kelib qolsa.
Bobo barça suvratlarni diqqat bilan bitta-bitta kōrib çiqdi. Taşqaridan ular heç narsasi bilan kişini jalb etmayotgandi.
– Birdaniga bir sōz aytiş qiyin, kōzlaridagi ifoda ham bir xilday.
– Sen nimaga mahliyo bōlib qolding? – sōradi qariya Şervondan.
– Hozirça heç nimaga, – javob berdi nevara. – Men ermak uçun olgan bu suvratlarni blogimga taşlab qōygandim. Jahonning turli mamlakatlarida istiqomat qiladigan dōstlarimning barçasi bir ovozdan bitta gapni aytişayapti, emişki barça hayvonlar, nimadir yoki kimdir ularni zimdan çōçitib qōyganday. Barçalari oldinda allaqanday ofat kutib turibdi deb uqdirganlari-uqdirgan… Şu bois men ham ajablandim. Tōsatdan bu yerda ham rosmanasiga qaydaydir sir yaşiringan bōlsa-çi?
– Nima deyişimni ham bilmayman. Yirtqiçlar yopiq qafaslarda yaşaydi. Ularning qōlidan nima ham kelardi? Dōstlaring şunçaki hazillaşişgandir?
– Unday emas. Ular bir yōla bir neça mavzuda baravar hazillaşmaydi-ku.
Bobo barça suvratlarni yana bir karra diqqat bilan qarab çiqdi.
Ammo savolga javobni topa olmadi.
– Bōpti, men borib hayvonlar bilan kōrişaman. Ehtimol, ularning yuriş-turiş va ōzlarini tutişlaridan biron narsani aniqlaş mumkin bōlib qolar.
Har biri ōz ōy-fikri bilan band bobo va nevara quçoqlaşişdi, quyuq xayr-ma’zur qilişdi.
Pastga tuşişdan oldin haligi kişi yana bir qur orol tomonga qaradi. Şunça olisdan turib nimani ham ilḡab bōlardi? Taşqaridan hammayoq suv quygandek tinç, osoyişta kōrinardi…

* * *

Bōrilar burda-burda qilib, jiḡildoniga urgan qōçqorga kōzi tuşgan insonning sehr-jodusi tufayli endi ular dunyoni boşlariga kōtarib uvillar edi.

7

Bor ekan-u yōq ekan, oç ekan-u tōq ekan, juda qadim zamonlarda, ammo ōzimizning eramizda Afrikada bir qabila yaşar ekan. Qabila aholisi devorlari guvaladan kōtarilgan, tomiga poxol yopilgan kulbalarda ḡaribona umrguzaronlik qilar ekan. Ular deyarli ibtidoiy jamoa tuzumida bōlib, asosiy tirikçiliklari çorvadan ōtib turarkan. Bu qabila ōḡil bolalarining yoşi yettiga tōlganda sigirlarga va mol-holga qaraş şu bolalarning zimmasiga yuklatilar ekan. Elektr, kitob, maktab, naqliyot, televizor, kompyuter va internet nima degani – bu narsalar ularning yetti uxlab tuşiga kirmagan edi.
Ammo ularning ijtimoiy sohasida bir ōzgarmoq an’analar bōlgan ekan: baloḡatga yetgan har bir ōsmir ōzidagi matonatni kōrsata bilişi kerak ekan. Bu qoidani ōzgartirişga heç kimning haddi siḡmas ekan. Şu bois bu qabila bolalari ilk bolalik davridanoq ajdodlarining an’analarini bajariş taraddudini kōra boşlar ekan. Ya’ni, biron qizga nikohlanişdan oldin yigitça arslon bilan olişişiga tōḡri kelarkan, ha, ha, arslon bilan – ōrmonlar şohi bilan olişişi, uni ōldirişi lozim bōlarkan.
Bu narsa har bir yoş yigitçaning kuç-quvvati va nomus-ori ramzi hisoblanarkan. Yigitça yelkasiga ōlik arslonni ortmoqlab, “jang maydoni”dan zafar quçib qaytar ekan, qabilaning yetti yoşdan yetmiş yoşgaça aholisi uni şod-xurramlik va ḡurur bilan kutib olarkan, axir mard yigit oilaviy hayotga qadam qōyişdagi ilk şartni muvaffaqiyat ila ado etgan edi-da.
Asta-sekin bu ōlkalarda arslonlarning soni keskin kamayib ketibdi. Qabilaning xohiş-irodasiga qaramay, Hokimiyat arslonlarni “Qizil kitob”ga kiritib qōydilar va bu noyob jonivotning qirilib ketişi oldini olgan bōlibdi.
Ammo qayoqda deysiz! Arslonlarni qirib bitiriş hamon davom etmoqda. Arslonlarni ōldirgan bolalarga ōzlarini oilasi uçun bahona tayyor: “Mening heç qanday gunohim yōq. Meva terib, çakalakzorda aylanib yurgan edim, birdan bir arslon menga taşlandi. Ōzimni himoya qilmasam bōlmasdi…”
Şōrlik arslonlar! Kimdir qayliḡini baḡriga olib, baxt lazzatidan bahramand bōladi, kimdir esa buning uçun ōz jonini qurbon qiladi.

8

Keçqurun, kun botişdan sal ilgariroq qariya (hayvonot boḡi xodimlari uni şunday çaqirişardi, çunki u armiyada xizmat qilgan, keyin xorijda tezkor brigada tarkibida har kungi odat bōyiça 10 kilometr masofani bosib ōtardi, u çarçaş nimaligini bilmasdi, oz ovqat yerdi, kamgap, kamuyqu edi) ōzining iş kabinetiga kirib ulgurmagan ediki, boş direktor qōnḡiroq qilib qoldi:
– Qariya, salom! Qayerdasan?
– Kabinetim bōsaḡasidaman.
– Iltimos, yordaming kerak bōlib qoldi, – boşliqning ovozida hayajon borligini payqadi qariya.
– Osmon uzilib tuşmadimi, işqilib?
– Yeru osmon joyida turibdi. Faqat mana bu arslonlar bilan yōlbarslar uzluksiz bōkirgani-bōkirgan. Ayiqlar bezovta, ōzlarini har yoqqa urgani-urgan, maymunlar esa kelişib olganday çiyillab, dunyoni boşlariga kōtarayapti. Xudoning ōzi asrasin-u, bu yaxşilik alomati emas. Iltimos …
– Bir zum sabr qilasiz, – qariya sarosima içida katta va kiçik qafaslarning uzun safi tomon yōnaldi.
Jonivorlarning ōzlarini tutişi va qiliqlarini ōz kōzi bilan kōrganda qon miyasiga urgandek bōldi: hayvonot boḡidagi barça jonivorlar ḡirt telbaga aylanişgan edi. Ularni kimdir yo nimadan qattiq çōçitganini angladi, qariya. Ovçilik qilib yurganida hayvonlarning fe’l-atvori va ōzini tutişini yaxşilab ōrgangaç, bir jangovar topşiriqni ado etayotganida qattiq yarador bōlib iste’foga çiqarib yuborilgandan keyin bu narsalar unga kundek ravşan bōlib qolgandi. Odamlar qariyani hayvonlar tilini biladi va ular bilan gaplaşadi, der edi. Ayrim tomoşabinlar bu odamning darḡazab yirtqiçlar qafasiga bemalol kirganiyu ularga bir nimalar deb şipşiganidan taajjubda qolar edilar, qariyaning bir oḡizgina sōzidan hayvonlar yuvoşlanib, tinçlanib qolişi ularni yana-da kōproq taajjubga solar edi…
Darhaqiqat, ularning taxminu tusmollari har qança taajjubli va aql bovar qilmas darajada bōlmasin, bejiz emasdi. Bu gal ham qariya qōrquv va hayajonni unutib har bir qafasga kirib çiqar, har bir arslon, maymun, bōri va ayiqning kōziga tōḡri qarar, ular bilan suhbatlaşardi. Hayvonlar tinçlandi, bosildi. Ammo çolni boşqa taşviş bezovta qilardi – bu bōrilarning ōzini tutişi edi. Şunda birdan bir narsa esiga tuşdi…
“Yōq”, – dedi har kuni sigir suti ōrniga qariyaga ikki kosa oltin hadya qilib turgan ajdaho. – Har gal sen ōḡlingni eslaysan, uni yutib yuborgansan deb ta’nalar qilasan, men esam ōşa zahoti meni ōldirmoqçi bōlib qiliçi bilan dumimni çōrt uzib taşlagan ōḡlingni eslayman. Kōrinib turibdiki, bizlar dōst bōla olmaymiz”. Şunday deya ajdaho kōzdan ḡoyib bōldi…

9

Bir vaqtlar moliya vaziri bōlgan boş vazirning bir dōsti bor edi – aşaddiy ovçi. Mana şu havas ularni bir-biri bilan dōstona boḡlab turardi. Ōqtin-ōqtin, goho bir kunda uç marta birga ov qilişardi.
Bir kuni ular bōri uyasiga kirib qoldi. Sal naridagi ōtloqzorda va qalin butazorlar orasida qari moda bōrilar va ularning bolalari bemalol ōynab yurar edi.
Tajribali va hayotda kōp narsani kōrgan qari bōri hali manzilgaça yetib kelmagan ovçilar, otlar, miltiq va ōn-dorilar hidini oldi.
– Qara, – dedi moliya vaziri bōrilarni kōrsatib. – Bu yirtqiçlar heç narsa kōrmagandek ōzlarida yōq xuşçaqçaq, quvnab-yayraşayapti.
– Bōri bōriligiça qoladi, – kuldi dōsti va qōşib qōydi: – Bōri bolasi ham bōri bōladi…
U mōljalga oldi-da, moda bōri tomonga qarata ōq uzdi. Ona bōrining yerga qulaganini kōrib, ovçi tan berdi:
– Qoq manglayidan uribsan!
Bōri himoyaga taşlandi, dahşatli irilladi – kōzlari nafrat va ḡazabdan yonardi. Iştahasi hakalak otgan ovçi nar bōriga qarab ōq uzdi. Ammo mōljaldan adaşdi va bōri qoçib qoldi.
– Bu darḡazab bōri endi bizni tinç qōmaydi, – dedi moliya vaziri.
– Qōymasa undan nariga. Moda bōrini qismatiga ōliş yozilgandan ke­yin mening ilojim qançalik?!
Şunday deya yana mōljalga ola boşladi.
Ḡōr bōrivaççalar inlariga kirib yaşirinişga muvaffaq bōla olişmadi, panjalari bilan jonsiz onalarini turtar, mungli uvullar, uyḡotişga harakat qilardi, ammo hayhot! – bari behuda edi.
– Menga qara, kel, ularni ōz holiga qōyaylik!
Biroq moliya vazirining gaplari havoga singib ketdi, ikki aniq mōljal esa qonga belangan ayiqvaççalarni yerga çōziltirdi. Bolalarini ōlganini kōrgan ota bōri yana-da qattiqroq bōkirdi, şunday alam bilan qiçqirdiki, eşitganlarning qalbi larzaga keldi.
– Vo ajabo! – Xuddi uyqudan uyḡongandek dedi ovçi. – Bōrining bunaqa qiçqiriḡini birinçi marta eşitişim. Nazarimda, dilidagi dard-u alamni heç bir jonivor bōriçalik bu qadar ta’sirli izhor etolmasa kerak.
– Bu narsalarni yaxşi tuşunmayman, ammo bir narsa angladimki, u osmonga murojaat qildi, buning ustiga bōrining qiçqiriḡida dōq-pōpisa bor edi. Bu yerdan tezroq ketsak yaxşi bōlardi.
Vazirning sōzlariga e’tibor qilmay ovçi bahaybat ona bōri va jonsiz ikki bōrivaççani ikkita qopga joyladi va ōzining otidagi egarga taşladi.
Ular çurq etib oḡiz oçmagança, har kim ōz ōyi ōzi bilan band holda qişloqqa qaytdi. Çarçoqdan bōlsa kerak, ularning otlari ham boşlarini osiltirib borar edi.
– Bu bōrilar, – aftidan ōziga tasalli beriş uçun sukunatni buzdi ovçi, – ular çōl yoki toḡlarda yolḡiz odamga duç kelib qolsa bormi, oç bōrilarning butun bir galasi unga taşlanadi, tong otgunça butun bir otarni bōḡizlab, harom ōldiradi…
Birdan moliya vaziri beçora ota bōri uzoqda, dumini likillatgança buta va butazorlar oralab, ular ortidan izma-iz kelayotganini payqadi. Yuragi şuv etib ketdi va ōzini ḡalati his qildi.
“Ōzing panohingda saqla, Xudoyim,” içidan ōtkazdi u. – Nima jin urib bu odam bilan ovga çiqa qoldim ōzi? Tong saharda qovoḡim uçgani bekorga emasdi”.
Ikki soatdan keyin iliq daryo qōrḡoniga yetib kelişdi. Bazōr orqaga ōgirilib atrofga nazar soldi. Bōridan nom-nişon kōrinmasdi.
– Mana, qişloqqa ham yetib keldik.
Endi bir çōmilib olib, ovqatlanamiz, – tilga kirib dedi ovçi.
– Bunga rahmat, albatta. Ammo men ketmasam bōlmaydi.
Tip-tiniq zilol suvning har tomonga saçrata-saçrata çoqqina soy vodiy tomon şoşib oqardi, suv ostidan xilma-xil toşlar jilvalanib kōrinardi. Uning yoqimli şildiraşi atrofdan aks-sado qaytaradi.
– Uyga yetib olaylik, men sizni ōzim kuzatib qōyaman, piçoqni qayrayman, bōrining terisini şilaman. Gōştini itlarga beraman, bir gōştga tōyib olişadi jonivorlar. Terisining tuzini qalin qilib tuzlayman va soya joyga çormix qilib tortaman. Ularning terisi juda qimmat turadi…
Soy suvining şildiraşi orasidan uning quloḡiga yaqin atrofdan kelayotgan bōri uvlaşi eşitildi. Ovoz kelgan tomonga diqqat bilan tikildi. Bir lahzada tirik yetimga aylangan bōridan esa nom-nişon kōrinmas edi…

10

Taxminan ōn kunlar ōtib, rōznomada dahşatli fojia haqida maqola e’lon qilindi. Uni ōqib, moliya vaziri kōzlariga işonmadi. U sovḡa-salomlarni, ul-bullarni xarid qildi-da, ōzining eski oşnasi – ovçini ajzi niyoz qilgani bordi.
– Assalomu alaykum! – murojaat qildi boş vazir.
Ovçi loaqal qilt etmadi. U karavotda yonboşlab yotardi. Faqat xuddi kōr odamdek katta kōzlari mehmonga tikilib turardi. Salomga javoban u boş irḡab alik oldi.
Şu tobda içkaridan uning xotini kelgandi. Ayolning avzoyi nihoyatda buzuq edi. Mehmon bilan sovuq salom-alik bōlgandan keyin u kursi keltirdi-da, mehmonga ōtirişni taklif qildi.
– Endi u faqat sukut saqlayapti va kulyapti. Qaçon ōziga kelişini bilib bōlmayapti.
– Unga nima bōlgandi? – sōradi vazir.
Xotin eriga qarab qōydi-yu, ammo indamadi.
– Ōşa kuni tunda, – sōzlab ketdi ayol, – qattiq şamol esardi, daraxtlar çayqalar, şoxlar qars-qurs sinar edi. Bolalar ōz xonalarida uyquni urardi. Biz esa onasi va qizi bila boşqa xonada yotardik. Men erta uyḡondim, yomon tuş kōrdim. Belançakka qōl çōzdim. Sal bōlmasa huşdan oḡa yozdim: belançak bōm-bōş edi. Çiroqni yoqdim, adyolni kōtardim – bizning tōşagimizda qizaloḡimiz yōq edi. Qōrquvdan naq jinni bōlayozdim, men erimni uyḡota boşladim.
Şu topda uzoqdan quloḡimizga bōrining uvlagan ovozi çalindi. Biz turgan joyimizda qotib qoldik. Tong yorişib qolgandi. Biz derazaga taşlandik. Bōri hovli ōrtasida turardi. Aftidan u bizning çiqişimizni kutmoqda edi. Ov miltiḡini olib, erim hovliga sakrab tuşdi. Men uning ortidan sakradim… Yo alhazar! Yo Xudoyim! Bunday dahşatli manzarani umrimda kōrmaganman: bōri oldingi panjasini yōrgakdagi çaqaloq ustiga qōyib olgan, tişlarini tirjaytirib, qani, kel, deganday dahşatli irillardi. Er-xotin ikkalamiz bir zum toş qotdik. Sōngra erim bōrini çōçitiş uçun osmonga ōq uzdi. Ammo bōri pinagini ham buzmadi. Qizaloḡimiz yiḡlamayotgan, çurq etib ovoz çiqarmayotganidan tirikmi, yōqmi ekanini bilolmayotgandik. Birdan bōri panjasini çaqaloqdan oldi-da, orqa oyoqlariga ōtirdi, uv tortdi, uning bu uvlaşi qandaydir ḡalati çiqdi. Keyin hovlini tark etdi. U bitta-bitta yurib, tantanavor viqor bilan odim taşlardi… Men yugurib borib çaqaloqni yerdan oldim, uning nafas olayotganini, uxlayotganini bildim. Yuziga hovlini kesib ōtgan ariqdan hovuçimga muzday suvdan olib nuridiydamning lōppi yuzçalariga sepdim… Erim miltiqni quloçkaşlab ōtloq tomon uloqtirdi-da, qiçqirib dedi:
– Men razilman! Olçoqman! Odam qiyofasidagi bōriman…
Sōng yerga çōkkalab ōtirdi-da, qah-qah urib kuldi.
Ōşandan buyon çurq etib ovoz çiqarmaydi. Bōri bergan saboqdan u gōyo tildan ham, quloqdan ham baravar ayrilgandek…
Vazir kursidan kōtarildi..
– Qōriqçi itlar-çi, ular bōrining hidini olmadimi? – sōradim men.
– Sōngra kōrgan-bilganlarimizdan keyin sal ōzimizga keldik, bildikki, bōri har ikkala itni ham bōḡizlab taşlagan ekan.
Ayol eri tomonga umidsizlarça kōz taşlab qōydi.
– Xudo xohlasa, soḡayib ketadi, – dedi boş vazir, keyin boşini xam qilgança taşqariga çiqdi. U ōzini ana şu fojiali voqea – bōri va aşaddiy ovçi ōrtasida sodir bōlgan fojiali voqea iştirokçisi deb bilardi.
Qariya ikki ōt orasida qolgandi. U qanday yōl tutişni, nima qilişni, kimdan yordam sōraşni – kim bilan maslahatlaşişni bilmas edi. U ōz kabinetida tinimsiz u yoqdan-bu yoqqa yurar edi. Qanaqasiga dahşatli, kōz kōrib, quloq eşitmagan ofat boşiga tuşişi va bu nimalarga olib kelişi mumkin ekanini sira-sira kōz oldiga keltira olmasdi. Qandaydir fojia yaqinlaşib kelayotganini yuragi sezib turardi, uni bartaraf etiş qōlidan kelmaydi. Bunday bōlişiga kim yoki nima sababçi bōlarkin?
Şu top telefon jiringladi.
Uning nevarasi qōnḡiroq qilardi. “Xudoga şukur!” – ōyladi qariya va gōşak tomon çōzildi.
– Allo! Assalomu alaykum, bobo! – nevaraning ovozida hayajon bor edi.
– Vaalaykum assalom, qaroḡim, – javob berdi qariya, ōzini qōlga olib. Bu jumboqnamo holatning tagiga yetiş uçun dilida umid uçqunlay boşladi.
– Işlar qalay? Soḡliḡing-çi?
– Rahmat. Uyda ōtiribman, dam olyapman.
– Bugun iş kuni-ku…
– Xalqaro taşkilotlar ōz davlatlari taşvişi bōyiça işlayapti.
– Unday bōlsa sen oldimga kelolmaysanmi?
– Zarur bōlsa, albatta, boraman. Qirq daqiqadan keyin uyingizda bōlaman.
– Juda soz. Rahmat, bolajonim.
– Arzimaydi. Biron gap bōldimi?
– Yōq… Hozirça yōq… telefonda aytib bōlmaydi.
– Yaxşi. Kōrişgunça.
“Soddalikka borib nevaramni bu serḡalva voqealarga aralaştirib qōymasam edi, deya içidan ōzini qattiq koyidi. Işqilib, bu falokatdan yaratganning ōzi saqlasin-da. Bolajonimning boşini toşdan qilsin-da”.
U hovliga çiqdi. Megapolisni hayvonot boḡi bilan tutaştirib turgan olti yōlka yoqalab odamlar oqimi tinimsiz oqar edi, ular, asosan, ōsmirlar va yoşlardan iborat edi. Albatta, ular dam oliş kunlarida hayvonot boḡiga borib tomoşa qiluvçi odamlarning yirik-yirik tōdalari. U qafaslar içidan çiqayotgan tovuşlarga quloq tutdi. Qafas egalari tinç edi.
Qariya nevarasini hayvonot boḡi eşigi oldida kutib olib, u bilan sohil bōyidagi qahvaxonaga kirişga ahd qildi.
Balo-qazodan nari bōlgani durust boyaqişning, – piçirlab dedi qariya.
U qanaqa ofatligini hatto tasavvuriga ham siḡdirolmasdi, ammo kōngli alayna oşkor sezib turardi. Kim bilsin, bu ofat yerdan çiqarmikin yo osmondan tuşarmikin?..

* * *

“– Sen malikaga uylanib, şoh bōlişni istamading, sen tufayli bitib ketgan boḡbonga kuyov bōlişni rad etding. Baliq tomoḡiga tiqilib qolgan kattagina olmos bōlagini çiqarib taşlaşga aqling yetmadi, şu boisdan ham yoruḡ dunyoda sendan nodonroq odamni kōrmadim va unga azob berayotgan boş oḡriḡidan xalos etiş vositasi hisoblangan arslonning miyasi nodon odamning miyasi edi, u şōrlik odamni parça-parça qildi, uning miyasini yedi va soḡayib ketdi…”

11

Megapolisdan sal naridagi bu joyda mehnatsevarlikda donḡi çiqqan bir ayiq ōynatuvçi yaşagan ekan. Bu tōrt oyoqli maxluq unga otasidan meros qolgan, otasi ayiqni juda sevar va qōldan kelgança yaxşi parvarişlardi. Bu orada ayiq unga qattiq ōrganib qolibdi va uning har bir amriga sōzsiz quloq solib aytganini tōla-tōkis ado etar ekan: tur desa turar, ōtir desa ōtirarkan, orqa oyoqlarida tik turib gir aylanar, çapak çalar, hatto raqs tuşib ōynar ekan. Ular bir-birlarini bir oḡiz sōz, birgina imo bilan tuşunar ekan.
Goho kōçalarda, katta kiçik maydonlarda turli xildagi odamlar oldida tomoşalar kōrsatib yurarkan. Aqlli ayiqning iste’dodiga qoyil qolgan saxovatli, tanti tomoşabinlar ularning boşlaridan pulni ayamay soçar ekan.
Vaqti kelib ikkovi ham maşhur bōlibdi, fotosuratlari gazeta va jurnallarda dapqur-dapqur çop etilibdi. Mahoratlari bilan hammaning oḡzini oçib qōyişlari uçun tōylarga taklif qilinibdi. Şu tariqa ayiq ōrgatuvçi oilasini moddiy jihatdan tiklab olibdi, ayiqni esa ōz oilasining teng huquqli a’zosi deb hisoblay boşlabdi.
Bir kuni tomoşabinlar xayrixohligiga ōrganib qolgan ayiq bilan kimsa bir kambaḡal odamning yetti yaşarli ōḡlining tuḡilgan kunida tomoşa kōrsata boşlabdi.
Etti yaşardan yetmiş yaşargaça tomoşabinlar iste’dodli ayiqning ōyinlarini tomoşa qilib zavqlanibdi, qiçqirib, çapaklar çalibdi. xōjayinining ōzi esa şu qadar suyunibdiki, uyiga ziyofatga taşrif buyurgan qōni-qōşnilar, mehmon-izlomlar çinakamiga maza qilibdi, rosa bitlari tōkilibdi…
Yana bir galgi ziyofatga içib olgan mehmon taşrif buyuribdi. Buni kōrib, ayiq ōz egasini ogohlantiribdi:
– Ehtiyot bōl, bu yaxşi odam emas, içkilikboz, qimorboz, ablah odam, buning ustiga uruşqoq va ōlguday maqtançoq.
Kişi jilmayib boş irḡabdi. Qolişga ilojini topolmagan mehmon qovoḡini uygança taklif kiritibdi:
– Yaqinda men ham tōy qilaman, mehmonlarimga bir san’atingizni kōrsatasiz, sōngra tōy bōladigan sanani aytibdi.
Hayvon ōrgatuvçi odob bilan rad javobini beribdi.
Javob mast erkakka yoqmabdi.
– Senga taklif qilinganidan ikki barobar kōp beraman. Yōq dema…
– Ilojim yōq. Xoh kambaḡal bōlsin, birovning tōyini buziş, dilini vayron qiliş ham gunoh, ham uyat. Axir, ne umidlar bilan çaqirgan meni.
– Rozi bōl! Uç baravar haq beraman, senga va ayiḡingga atab, dasturxonni tōkin qilib tuzataman, oḡzingga siqqaniça ayt, bermagan – nomard! – oyoḡini mahkam tirab olibdi içkilikboz.
– Yōq, unday qilolmayman.
– Nega endi? Yo senga pul kerakmasmi?
– Menga yoqmayapsan, bor-yōq gap şu.
– Yoqamanmi-yoqmaymanmi… Ōzing kimsan, xōş? Bor-yōḡi bir masxarabozsan. Eşakni kōrsang yaltoqlanadigan sullohsan! Taḡin nima bōlarding, bir çaqaga arzimaysan. Bir mōylov qilsam bormi, seni ayiq-payiḡing bilan qōşib oldimga boḡlab keltiradilar, sen esa polvonçang bilan bir bōlib menga dumlaringni ōynatib raqs tuşib berasanlar. Uqdingmi?!
– Meni qōrqitaman deb ovora bōlma, çakaging oḡrigani qoladi. Undan kōra, kel, ayiqning ōzidan sōrab kōraylik, u bunga rozi bōlarmikan yoki yōq. Bordi-yu, rozi bōlsa, şunga qarab iş tutamiz. Bōlmasa, naçora, peşonaga yozilgani bōladi-da…
– Manovi ayiḡingdanmi? Şu alvastidan-a?
– Bu alvasti – mening vafodor dōstim.
– Jinni-pinni emasmisan, heç jahonda yovvoyi hayvondan ham maslahat çiqarkanmi?
– Men bōlasi gapni aytdim. Bu yoḡini ōzing bilasan.
– Bōpti, bilganingni qil. Sōrasang, sōray qol. Kōraylik-çi, u nima deb javob aytarkin.
Tomoşabinlar va ziyofat iştirokçilari hayvon ōrgatuvçi va mast odam ōrtasidagi bahsni diqqat bilan kuzata boşlabdi. Bunday favqulodda holatlarga ōrganib qolgan hayvon ōrgatuvçi pinagini ham buzmabdi, xotiri jam emiş. U ōz ayiḡining fe’l-atvoriyu kayfiyatini juda yaxşi bilar ekan-da.
– Qadrdon dōstim, ayt-çi, mana bu odamning tōyida ōyin kōrsatişni xohlaysanmi?
Ayiqpolvon indamay mast odamga tikilib qarabdi.
– Javob ber, iltimos! Tortinma! Qani, bir nima de!
– Jinnimisan! Ḡirt jinnisan!
Ayiq bir neça marta yer tepinibdi, keyin qōrqinçli ōkirib, yōq deganday boşini u yoq-bu yoqqa qattiq-qattiq çayqabdi.
Tomoşabinlar gulduros qarsak çalibdi. Barakalla! Qoyil!, degan qiçqiriqlar yangrabdi. Aroqxōr bir zum ōziga kelib, ḡazabdan kōzlari yonibdi.
– Hoy, harom qotgur maxluq! Egang ikkaloving hali sovunimga kir yuvmabsanlar. Men buni şundoq qoldirmayman!
Ayiqpolvon yana bir dunyoni larzaga solib qiçqirgan ekan, qōrq­qanidan mast odamning nafasi içiga tuşibdi, ōziça bir nimalarni minḡirlagança tōyni taşlab çiqib ketibdi.
Ōşa voqeadan keyin kōp ham ōtmabdi. Har gal mast odam bilan tōqnaşgan ōşa kunni eslasa, hayvon ōrgatuvçi ōzini noqulay his etar ekan.
Bir yildan sōng, bu kōngilsiz voqea hammaning esidan çiqib ham ketdi. Ammo hayvon ōrgatuvçining ōzi bilmagan holda aroq va qimorni hamma narsadan ustun kōruvçi va şundan ōzini tengsiz, baxtiyor his qiluvçi haligi badbaşara kişining turq-tarovati, farosati miyasida qattiq ōrnaşib qolgan ekan.
Ittifoqo, haligi içkilikboz va uning ikki qimorboz oşnasi hayvon ōrgatuvçining uyiga kelib qolişibdi.
– Ayiḡing qani? – Salom yōq, alik yōq, sōradi şirakayf qimorboz.
Çaqirilmagan mehmonning qontalaş kōzlarini kōrib, beka uning bu yerga bekorga kelmaganini anglabdi, ammo ōzini yōlatmabdi:
– Ana, yonḡoqqa boḡlab qōyilgan…
Ovozlarni eşitib, hayvon ōrgatuvçining ōzi ham çiqib kelibdi.
– Xō-ō-ş, – debdi u va kōzini darḡazab qimorbozning kōzlariga tik qadab unga yaqinlaşibdi. – Nima istaysan?
– Hozir kōrasan, – daḡdaḡali ohangda xirillab debdi u va çōntagidan şartta tōpponçani suḡurib, qah-qah urib kulibdi. – Seni oḡzingdan ota­man, sen esa sigirni ikkoving endi masxara qilişga ham ulgurmaysan! Ammo ōlimingdan oldin ibodat qilib hamda uzr sōraşingga muhlat beraman.
U tōpponça oḡzini tōḡri uning manglayiga tirabdi.
Şunda ayiq ōkirib yuboribdi.
– Xudoning ḡazabini qōzḡama! – xotirjam ohangda ogohlantiribdi uy egasi.
Ayiq undan-da qattiqroq ōkiribdi.
– Ōzi hayvon-u, egasining ajalini oldindan sezayapti, a? – murojaat qildi qimorboz ōz şeriklariga. – Qanaqa ḡazab bilan ōkirişini kōrdilaringmi? Sizlar esa gapimga işonmagan edinglar, ayiq ham odam bolasining tilini bilarmidi heç mahalda degandinglar. Men bilan garov ōynagandinglar…
– Biz senga işondik. Qōy, dōstim, boşimizga bir baloni sotib olmaylik taḡin, – dōstlaridan biri uni tōxtatib qolişga harakat qildi.
– Yōq! Men sizlar bilan garov boḡlagandim, bu alvastini bir ōq bilan yiqitaman dedim! Endi ortga qaytiş yōq. Qani, ayiq ōynatuvçi, kōrsat mahoratingni! Ayiqni zanjirdan bōşat-çi! Bir umr u seni boqib keldi. Loaqal ōlimidan oldin bir nafas ōzini erkin his etsin.
– Xudoning ḡazabini keltirma deyapman!
– Xudoni tinç qōy! Qani, bōla qol endi!
Kişi istamaygina şoxlari tarvaqaylagan ulkan yonḡoq daraxti tomon yōl oldi. Qurolli aroqxōrdan farqli ōlaroq u nima qilişni bilmasdi. U ayiqning bōynidan temir halqani oldi, ayiq hayrat bilan boşini kōtardi va egasiga qaradi.
Keyin ot ōng panjasi bilan yerni bir neça bor tirnadi.
– Qaranglar! Ōziga-ōziga qabr qaziyapti! – kuldi aroqxōr. – Nari tur-çi! – buyurdi u uy egasiga. Endi qarab tur, bitta ōq bilan tōrt oyoqli dōstingni asfalasofilingga jōnataman. Xayriyatki, birinçi bōlib seni otmadim.
U bir tizzasida çōkkalab ōtirib oldi-da, tōppa-tōḡri ayiqning kallasini mōljalga ola boşladi, ayiq esa tōpponçaga tikilib turardi. Tōsatdan u orqa oyoqlarida tik turdi.
Aroqxōr tepkini bosdi. Yo qōrqqanidanmi, yo ayiqni bir ōq bilan tamom qiliş niyatidami, nima bōlganda ham uning qōli silkinib ketdi va ōq nişonga tegmay ayiqning yonginasidan ōtib ketdi. Azbaroyi ḡazabidan ayiq aroqxōrga taşlandi, tirnoqlari bilan uning tomoḡini şartta yulib oldi. Qon şarillab otildi. Kutilmagan bu holdan ayiq ōynatuvçi va xotini toş qotib qoldi, tillari kalimaga kelmadi.
Aroqxōr qimorboz esa qoniga belanib, ōlim talvasasida ōzini har yoqqa urardi. Uning ikkala şerigi esa osmonga çiqdimi, yo yerga kirdimi ḡoyib bōlgandi.
Kōp ōtmay politsiya zobiti va uning ikki xodimi yetib keldi. Avval ular fojia rōy bergan joyni suvratga oldilar. Qiziḡi şundaki, ular sal narida xotirjam yotgan ayiqqa qōllarining uçini ham tekkizişmadi. Murdaning çōntagidan ikki dasta pul olişdi.
– Bu sizga, – dedi tergovçi, ayikni pulning egasiga bir dastasini uzata turib.
– Nima uçun? – hayron bōlib sōradi u.
– Dōq-pōpisalar va tajovuzlar uçun bōladi.
– Keragi yōq. Iflos pullarni nima qilaman. Ularning oilalariga beraylik…
“Tez yordam” maşinasi yetib keldi.
– Murdani ōlikxonaga olib boring, – buyurdi tergovçi …

* * *

Inson hayvonlar şohi arslonni aldab-suldab qafasga qamab qōydi. Arslon ovozi boriça dunyoni boşiga kōtarib ōkirdi, ammo ōrmondagi jonzotlardan birontasi ham unga yordamga kelmadi…

12

Qisqagina hol-ahvol sōraşgaç, taşviş içida bobo va nevara indamay daryo qirḡoḡi yoqalab odimlab ketişdi. Ikkovidan birortasi ham birinçi bōlib oradagi sukunatni buzişni istamayotgandi. Gōyo ular oḡiz oçişlari hamonoq megapolis aholisi qōzḡolon kōtaradigandek, tinçgina oqayotgan daryo quturib toşadigandek. Yo bōlmasa, eng yomoni osmon uzilib yorga tuşadi-da, qiyomat qoyim boşlanadigandek…
Ular sohili bor qahvaxonaga yaqinlaşdi. Çurq etib oḡiz oçmay, qariya eng tinç joyni tanladi, nevara ham indamay unga ergaşdi.
Ular bir stolga borib ōtirişdi-da, qahva buyurişdi. Suhbatimizga xalaqit berişmasin deb qariya avval-boşidan hisob-kitob qilib oldi.
Sohildan orol va ōşa yerda joylaşgan hayvonot boḡi yaqqol kōzga taşlanib turardi. Qariyaning ham ikki kōzi ōşa tomonda edi. Aftidan, uning tili tanglayiga yopişib qolganga ōxşardi.
– Bobo, nima qarorga keldingiz? – birinçi bōlinb sukunatni nevara buzdi.
– Heç qanaqa, – turib javob berdi qariya va hayvonot boḡidagi hayvonlarning barçasi bilan qilgan suhbatlarni bir boşidan hikoya qilib berdi.
Keyin yana tikilib qoldi.
– Hayvonlar tinçib qolişdi, demak, taşvişlanmasa bōlarkan-da, – sekin sōradi nevara, biroq bir lahzadan keyin xuddi uyḡonib ketganday dedi: – Bobojon, nihoyat anglab yetdim! Siz hayvonlar tilini bilasiz, şunakami, ular ham sizni tuşunadi, a?
Qariya gōyo eng asosiy sōzlarni avval aytişni mōljallayotgandek sukut saqlaşda davom etdi.
– Yoki siz menga ertak aytmayapsizmi-a, bobojon? – bobosining nima deyişini bilmayotganligini kōrib sōz qotdi nevara.
– Unday emas, qaroḡim. Qaniydi bu ertakka aylanib qolsa, biz ikkalamiz bu yerda mazza qilib ōtirarmidik. Daryo şovqinini tinglab huzur qilarmidik, turli balo-qazolar tōḡrisida ōylaşmasdik, ertaga yo indinga nima bōlarkin deb taşvişga botib qolmasdik.
– Ertakka ōxşatib aytayapsiz-da, bobo, – dedi Şervon.
– Bilasanmi, nafsilarimni aytganda, men oḡiz oçişga qōrqib qolganman.
– Nega endi? Bu yerda gaplaringizni heç kim eşitayotgani yōq. Xotiringiz jam bōlsin.
– Qafasdagi hayvonlar bilan gaplaşganimda ular bilan kelişib olgandek ularning barçasi tinçib qolişgandi. Yuragimni bosiş va ōzimni qōlga oliş niyatida xiyobonga yōl oldim. Ayni vaqtda negadir ta’bim ōşa boqqa tortaverdi, qandaydir kōrinmas kuç ōzi tomon çorlar edi. Kuçimni yiḡiş maqsadida daraxt tanasidan mahkam quçoqlab turdim…
Aytgan sōzlarini tasdiqlagan kabi qariya kōzlarini boḡ tomon qaratdi. Nevara çurq etmay bobosidan kōz uzmasdi.
– Bu yerda quloḡimga daraxt uçlaridan kelayotgan ovozlar çalindi. Boşimni kōtarib şoxlardan birida ōzaro gaplaşib ōtirgan ikkita boyōḡliga kōzim tuşdi, tōḡriroḡi, ular men tōḡrimda sōzlaşar va ustimdan kular edi.
– Tuş kōrmayapmanmi, bobo?
– Oh, qaniydi tuş bōlsa, bōtaloḡim! Sen quloq sol, mana, ular nima haqda sōzlaşişardi. Ulardan biri bunday dedi: “Anavi kişini kōrgin, odam degan ham şunaqa ovsar bōlarkanmi”. Ikkinçisi uni quvvatladi: “Ovsar bōlmasa hayvonlarning gaplariga laqqa tuşib ōtirarmidi?” Birinçi boyōḡli qōşimça qildi: “Bu hayvonlar taşqi kōrinişdan yirtqiçga ōxşaydi, aslida, qōrqqanidan unga dilidagini oçib solmadi, sukut saqlaşdi. Kişi esa ularga işonib ōtiribdi”. Ikkinçi boyōḡli dedi: “Bordi-yu, senikiga har kuni sakkiz, ōn nafar baquvvat, badanini yoḡ bosgan, kōzlari yongan deb kelib dōq ursa, tahdid qilsa, nafasing içingga tuşmaydimi?”. Birinçi boyōḡli e’tiroz bildirdi: “Bu odam bōlsa, devni hujum qilmaydi deb ōzini işontirdi-da, tinçlanib qōya qoldi. Biroq hamma balo şundaki, bugun devlar keladi-da, barça qafaslarni lang oçib taşlaydi”. Quşlar jimib qoldi…
Hayratdan Şervon kōzlarini katta-katta oçib ōtiribdi, bir oḡiz bir nima deyişga majoli qolmagandi. Qanaqa boyōḡlilar? Nima uçun allaqanday darrandalar hayvonlarga tahdid soladi? Umuman, ular qayerdan paydo bōlişgan? Arvoh-parvoh emasmikan, taḡin?
– Ular kimlar, nimalar va qayerdan kelib qolgan – heç nima bilmayman.
– Ey xudoyim! Bobojon, Siz rostdanam hayvonlar fikrini ōqiy va eşita olasizmi? Agar şunday bōlsa…
– He-yōq, qayoqda, bōtaloḡim. Bu bir çōpçak desang-çi…
– Bu yoḡiga nima qilamiz?
– Bilmadim, şunga boşim qotgan…
– Balki, hayvonot boḡi direktoriga xabar beriş kerakdir?
– Hm. U ustimizdan boplab kuladi-da, bizning gaplarimizni alah­siraşga, behuda narsalarga çiqaradi, bōldi.
– Şahar hokimi yoki boş vazirga yozsa-çi?.. Tōsatdan bu rosmanasiga alvastilar bōlib, bir ofitserni boşlab kelgan bōlsa-çi? Unda nima bōladi?
– Unda şahar hokimi ham, boş vaziri ham bizni tentakka, jinniga çiqaradilar.
– Axir biz olma piş, oḡzimga tuş deb, jim qarab turolmaymiz-ku?
– Yōq.
– Nega, bobojon?
– Bobo bilan nevara baravariga daryo tomonga qaradi. Ammo tinç oqar suv sathining ular gapini ma’qullaşiga, kōngillarini poklaşiga umid boḡlaş mumkin emasdi.

* * *

Xōroz bong urdi va sakraşga çoḡlangan arslon qoçib ketdi. Tovuqxona şohi bilan birga bōlganlarning barçasi dadillaşdi va arslonni ta’qib qilişga tuşişdi. Birmunça vaqt ōtgaç, arslon qaytib keldi va eşakka hamla qildi…

13

Katta tsirk hududida bir katta kuçuk kōp yillar yaşagan ekan, oddiy ōrta osiyoça iskoviç it. U ōzini ōşa tsirkning tōla huquqli egasi deb bilarkan. Boḡning burçak-burçaklarida bemalol sayr qilib yurarkan. Yaxşi odamlar kōpda, uylaridan unga suyaklaru sarqit ovqatlarni keltirib berar ekan, şuning uçun u har doim tōq yaşab, yemak-içmakdan zoriqmas ekan. Şuning uçun ertalablari odatda tsirk xodimlaridan ayrimlariga duç kelganda ularga quvnoq holda dumini likillatib qōyarkan. Sirk xodimalari ham uni kōrganidan xursand bōlarkan.
Kōppakning bu yerga qanday, qaçon va qayerdan kelib qolganini heç kim bilmas ekan, ammo tevarak atrofdagi yetti yoşdan yetmiş yoşgaça hamma unga mehr qōyib qolgan ekan. Kōppak har zamonda hayvonot boḡiga ham qarab qolarkan. Panjara ortidan turib u yasama jasorat bilan ayiqlar, bōrilar, arslonlar va yōlbarslarga qarab “vov-vov” deb hurib qōyarkan. Ammo heç kim uning huriganiga e’tibor bermasdi.
Asta-sekin kōppak faqat yōlbarsga rōyxuş beradigan bōlib qolibdi. Fursat topdi degunça darhol borarkan. Ular ōzaro suhbatlaşar, zero, bir-birini tilini yaxşi tuşunar ekan.
– Bunça dangasa bōlmasang, – debdi bir kuni yōlbarsga kōppak, xafa bōlib. – Qaçon kelmay, yo uxlayotgan bōlasan, yoki allanimalar haqida xayol surayotgan bōlasan…
– Xōş, seningça men nima qilişim kerak? – sōrabdi yōlbars.
– Men qayerdan bilay? Sen yōlbarssan! Qaddingni rost tut, silkinib çangingni qoq.
– Xōş, unday keyin-çi?
Kōppak indamay dōstga hayron tikilib qolibdi.
– Bir vaqtlar men rosmanasiga yōlbars edim. Dahşatli kōrinişim va gumburlagan ōkirigim hammaning yuragini çiqarar edi. Tomoşabinlar menga qattiq qarsaklar çalişini, mahoratimga qanaqangi qoyil qolişini sen tasavvur ham qilolmaysan. Tōsiqlar oşa, olov halqa içidan sakrab ōtganimda, yo bōlmasa ulkan şarni aylantirganimda…
– Nega endi sahnaga çiqmay qōyding?
– Ey nodon, meni u yerda qaysi ahmoq kutardi? Mening egam birrov oldimga kelib, qalaysan deyişga yaramaydi-ku. Gōyo, men bu dunyoda yōqdayman ular uçun….
– Qōy kuyunaverma, xafa bōlişga arzimaydi.
– Nimaga ham xafa bōlardim? Qaridim. Qari, qōsqi bir yōlbarsman. Farzandlarim ham birrov kelib xabar olmaydi. Ularga men emas, anavi dumaloq maydonça kerak. Şon-şuhratdan kōzlarini yoḡ bosgan… Xudoga şukur, vaqti-vaqti bilan bitta-yarimta hayvon nimtasini taşlab turişibdi, rizqim butun.
– Bir hisobdan bu ham baharnav, har qalay, oç qolmaysan, – dedi kōppak.
– Qōlimdan boşqa nima kelardi? Sabr qilaman-da …
– Buni tsirk deb qōyibdilar, birodar. Garçi yōlbars bōlsang ham sabr qilasan-da.
– Nimaga sabr qilaman?
– Ajalga-da.
– Ajalga?
– Ha, birodar. Sen ōlsang teringdan “qōriqçi “ qilişadi va muzeydagi qamişlar orasiga tikib qōyişadi. Gōştingni esa boşqa hayvonlarga yem qilişadi. Sirk olami şunaqa. Kōp kuyib-yonaverma…

* * *

Bir vaqtlar megapolisda yuzlab kutubxonalar va kitob dōkonlari işlab turgan, vaqti-soati kelib bu noyob ijtimoiy mulkdan birdan ayrilib qoldik, uni “Ōtmiş sarqiti” deb ataşdi. Hammasiga sabab – yangi muhit. Kimdir “elektron kitoblar”ni ōqiydi. Kimdir ōn minglab nodir jahon adabiyoti asarlar tōplamini ma’qullattirgança topşiradi, qolganlarini suvtekinga sotadi. Ortiqça aşqol-daşqollardan qutuldim deb suyunadi.
Baxtga qarşi deymizmi, baxtsizlikka qarşi deymizmi, bu toifadagi odamlar tōsatdan anglab qoladiki, kitob ōqimasdan turib ham başang maşinalar, dasta-dasta bebiliska pullar, kōp qavatli danḡillama hovli joylar va yuqori lavozim sohibi bōlişi mumkin ekan. “Mana, haqiqiy hayot qayerda ekan, biz bōlsak, oḡzimizni oçib turavergan ekanmiz”, – deb biladilar. Yana ōzlarini tōqqiz falak egasidek tutadilar.
Kutubxonalar ōrnida zamonaviy tsirk va supermarketlar paydo bōldi. Kitob hammaning esidan çiqib keta boşladi.
Bir yuz yigirma beş yaşar muallim zamona yōriḡi ketidan tuşmadi. U qadimgi qōlyozmalarni sotib olib, saqlab qōyardi. Vaqti-zamoni kelib uning megapolis çekkasida joylaşgan ulkan kutubxonasi Kitob­lar muzeyiga, şaharning diqqatga sazovor joylaridan biriga aylandi. Ba’zan u bu yerga kōproq kōngil yozgani kelib turadigan ōsmir-yoşlarga qiziq-qiziq voqealarni hikoya qilib berardi. U yoki bu kitobni qōlga olganda esa hayajondan qōllari qaltiray boşlardi. Tasodifiy mijozlar esa keksa muallim ustidan kular va uning kutubxonasini tark etar edi. Kitoblarning egasi esa jilla qursa neçta odam keldi va kitoblar borligidan voqif bōldi-ku, deya ōziga tasalli berardi bunday onlarda. Bu ham bahor nav ekan. Keyin u kutubxonaning yonginasida joylaşgan oşiyoniga yōl olar edi.
Keksa muallimning keksa kulrang eşagi bor edi. Peşonasiga qōlidan kelmaydigan işlarni bajariş bitilgan şōrlik jonivor yil – ōn ikki oy hovlida ivirsib yurardi. Na jazirama oftob va na suyakdan ōtuvçi ayozli qiş uning parvoyiga kelardi.
Ittifoqo, keksa muallimning kutubxonasi va oşiyonidan sal naridagi sayxonlikda bōri galalari paydo bōldi va eşak bormi, sigir bormi, qōy bormi – barçasiga qiron sola boşladi. Odamlar qōrqib qoldi. Politsiyaga murojaat qilişdi. Politsiyadan, biz hayvonlar bilan emas, odamlar bilan işlaymiz, degan javob olişdi.
Binobarin, oḡil yo molxonasi bōlmagan muallim eşakni Kitob muzeyi tanobiysida saqlaşga majbur bōldi.
Bir kuni kutubxonaga çet el sayyohlaridan bir guruhini olib kelişdi, bundan keksa muallimni xabardor qilişni yo eslaridan çiqarişdi, yo bōlmasa buni joiz deb bilişmadi. Kiraverişdagi katta eşik qulfloḡ edi. Xotirasi sustlaşganidan aziyat çekib yuradigan muallim kutubxonadagi eşakni esidan çiqarib, mehmonlarni içkariga qōyib yubordi. Jonli eşakni birinçi marta kōrib turgan olim sayyohlar buni kōrdi, ammo e’tibor berişmadi. Biroq delegatsiya boşliḡi jonivorni şunaqangi bōralab sōkdiki, buni eşitgan ham eşitdi, eşitmagan ham eşitdi.
Eşak qah-qah urib kuldi.
– Mana bu şalpangquloq maxluqni tezda kōzdan yōqotinglar!
Kutilmaganda eşak tilga kirdi:
– Men ōqişni bilmayman, qoḡoz ham yemayman. Şunday bōlgaç, siz meni nega haqorat qilasiz?
Hamma dong qotib qolibdi.
Keksa muallim huşdan ketayozibdi. Axir neça yillardan beri u şu eşakning egasiyu, odamlarday gapirişini bilgan emas.
Eşakning sōzlarini eşitib, sayyohlar hayrat içida esdalik uçun bittama-bitta eşak bilan suratga tuşibdi.
– Kōrdingizmi meni qanaqa ardoqlaşadi! – ḡurur bilan dedi eşak. – Sizlar bōlsangiz meni şalpangquloq maxluq deb kamsitasizlar…

14

Megapolisda bir yigit yaşar ekan, uning yuzlari dum-dumaloq, doim oçiq, jiddiy boquvçi kōzlari qop-qora ekan, xandon otib kulganida ham ōşa-ōşa jiddiyligi qolmas ekan, gavdasi va antiqa kōksi naq toḡday kelarkan. Tunlari megapolislarda hayot maromlaşadi, tungi soat ōn birdan keyin barça içki savdo markazlari, kōplab beş yulduzli osmonōpar mehmonxonalari yopilardi, şaffof eşiklarga içkaridan qulf urilardi, metrdotellar esa tonggaça xorijlik mehmonlar kelişini kutardi, odamlar harakati tōxtardi, ahyon-ahyonda huvillagan estakada va şohrohlarda yengil maşinalar ōqday uçib ōtardi, tepadan turib osmonōpar binolarning çiroqlari miltiraşini kōriş mumkin bōlardi, bu gōyo şahar hayoti davom etayotganini faqat mast uyqudaligini bildirib turgandek.
Bahor adoḡidagi ōşa tun çoḡida ōrmon va çakalakzorlarda mevali daraxtlarning gullari tugunaklaganda musaffo yulduzli osmonni birdan qop-qora bulut qoplar, maydonlar, kōçalar va yarqiragan binolarning derazalari tuman ostida qoldi.
Megapolis çekkasidan boşlanuvçi, şahar ōrtasidan yorib ōtuvçi va ikki kilometrli kōprikdan oqib ōtuvçi asosiy estakadada qōqqisdan aql bovar qilmas va dahşatli va ḡalati bir voqea sodir bōldi, yuz ming­lab katta va kiçik ilon va ingiçka olaçipor zaharli va zaharsiz uzun va katta ilonlar xuddi ulkan bir yaxlit gilamday boşqasi yagona va yuvoş qabiladay şiddat ila tep-tekis saf tortgança şaharning şarqiy va şimoliy qismi tomon intildi. Ōzini maḡrur va mardona tutgan kōyi şoh ilon asta boşini kōtardi. Malika ilon taşvişlangança erining oldiga ōrmalab keldi.
– Hayvonot dunyosidagi barça hayvonlarning yuragi ḡalati urayotganini va barçalari taşvişga tuşib qolganini bilib turibman. Sen-çi? – sōradi şoh ilon.
– Men ham, – erining sōzini tasdiqladi malika ilon.
– Ularning qoni qaynayapti, qandaydir mavjudot yoki maxluqot ularning yuragiga kirib olgan, ḡalayon va qōzḡolon kōtaryapti, çamamda, – tusmollabdi şoh ilon.
– Hayvonlarning barçasi qafas içidami? – şubha bilan sōradi Malika ilon.
– Baribir ham daryo sathi ōzgarayotgandek, mavjlar şiddatliroq tus olayotganini sezayotgandirsan? Balki daryo ham yaqinlaşib kelayotgan fojiani sezayotgandir? – sōradi şoh ilon.
– Har ehtimolga qarşi odamlarni ogohlantirib qōysak nima bōladi? – sōradi malika ilon.
– Keragi yōq. Hozir barça odamlar uyquda, qolaversa, bundan heç qanday ma’no çiqmaydi.
– Nima uçun? – hayron bōldi malika-ilon.
– Judda soddasan-da, xotin! Çunki ular ilon tilini bilişmaydi. Şahar uyḡonganda odamlar ōziga keladi va ehtimol, ōzlari his qilib qolar. Ular kar va kōr emas-ku…tezroq tuyoqni şiqillatib qolaylik! – qiçqirdi şoh-ilon ōz qabiladoşlariga.
Bahaybat, uzun karvon ikki kilometrlik kōprikka yetganda yana bir sirli hodisa rōy berdi – ilonlar birin-ketin ōzini daryoga ota boşladi. Bular barçasi sarobga va rōyoga uçişardi.
Ertasi kuni butun megapolis bōylab vahima yoyildi. Garçi bir yoki ikki million aholi bu barça hodisalarni şunçaki miş-mişga yōyib astoydil işonişmagan bōlsa-da, odamlarni qōrquv va dahşat çulḡab olgandi. Ammo estakada va şohrohni bir neça joyida ḡildiraklari ostida ōlik ilonlar bilan avtomobillarni kōrişdi. Eng qiziḡi şunda ediki, barça haydovçi va yōlovçilar ham ōlik holda edi va barçalarining dahşat tōla kōzlari katta-katta oçiq bōlib, çaqçayib ketgandi. Keçqurun xabar berişdiki barçalari yurak yorilişidan ōlgan ekan…

* * *

Maymunni hayvonlar malikasi deb tan olişibdi. Azbaroyi hasadi­ning zōridan tulki uni avrab olib borib qopqonga tuşiribdi. Qopqonga tuşgan maymun tulkini qarḡay ketibdi.
– Eh maymun, xazinadan qopqonning farqini ajrata olmas ekansan, qanday qilib hayvonlar malikasi bōla olarding?

15

Ōşa kuni qariya keçgaça hayvonot boḡining butun hududini aylanib çiqibdi. Heç qanaqa musibat alomatini, nişonasini yo belgisini topolmabdi. Şu boisdan boş vazirni bekorga bezovta qilişga jur’at etmabdi va umuman, bularning hammasi yōq degan qarorga kelibdi. Tōḡrida, fojia borasidagi uning tusmoliga kim işonay deb turibdi. Qariyaning haqiqatiga mos keladigan taxminlarini puçak gapga çiqarişadi, tamom-vassalom. Şunday bōlsa-da, u ōşa kuni va tun bōyi hayvonlarni qafasdan çiqarmaslikni maslahat beribdi.
– Nima uçun? – sōraşdi undan.
– Bilmadim, ammo baribir ham çiqarmanglar.
Bir çeti “kōnglim bir narsani sezib turibdi”, – deb yuboray ham dedi, ammo ōzini tutdi. Xayriyatki, podadan oldin çang çiqarib, vahima kōtarmadi, bōlmasa hamkasblari orasida miş-mişlar tarqalib, hamma qariyani aqli suyulganga çiqarib qōyişi heç gap emasdi…
– Nima bōlsa bōlar, – dedi qariya ōziça va uyi tomon yōl oldi.
Agar u sal ertaroq çiqqanda ōng sohil ortidagi markaziy eşik oldida nevarasi bilan kōrişgan bōlar edi. Ammo Şervon bobosi bilan kōrişişni mōljallamagandi va umuman uning içkariga kirganini heç kim, xususan, hayvonot boḡi hodimlari kōrib qolişini xohlamasdi. Iş kuni oxirlab borardi, sōnggi mijozlar şoşa-pişa temir qafaslar ortidan ōta boşladi. Mijozlar orasiga yōqolib, Şervon sezdirmaygina boḡ hududiga ōtib qoldi.
Bu safar tunda jonivorlarni boqqa qōymasliklaridan u hali bexabar edi, bir neça kun muqaddam kōz tagiga olib qōygan serşox yam-yaşil daraxtga çiqmoqçi, yōḡon bir şoxga yaxşilab joylaşib olmoqçi bōlgan edi. Kimlarni va nimalarni kōrişi va tong otgunça nimalarni suratga oliş mumkinligini u tasavvuriga ham keltirmayotgandi. Bunday qadam qōyişga unga qanday kuç, qanaqa tuyḡu turtki bōlganini heç tuşunolmayotgandi. Safar xaltasiga u suv, non, pişloq, kolbasa, olma, bodring va pomidorlar solib oldi. Axir oldinda butun bir tun turibdi!
Atrofni zulmat pardasiga çirmab tun ham kirib qoldi. Faqat piyodalar yōlkalari va kiraverişdagi qorovulxonalardagi fonuslargina yonib turardi… Tun batamom çōkdi. Hammayoq suv quygandek jim-jit, bu jim-jitlikni yirtqiçlarning ōqtin-ōqtin qiçqirişlari va ōkirişlari buzib turardi. Anuşervonni uyqu bozib kela boşladi. U osmonga qaradi. Osmon bulutsiz, musaffo edi. Yulduzlar ham, aftidan, sōngandi.
“Ular ham menga ōxşab, hoynahoy, qattiq iztirob çekmoqdalar, miltiraşga ham madorlari yetmayotgandir, yo bōlmasa ular heç narsadan bexabardir”, – ōyladi Anuşervon.
Şu asnoda Ey Xudoyim! Nimqoronḡilik qōynida suvdan allaqanday mavjudotlar çiqib kelayotgani elas-elas kōzga taşlana boşladi. Bir-ikki marta qattiq-qattiq kiprik qoqdi, tirsagidan çimçiladi. Yōq, bu tuş emasdi. Endi kōzga yaqqol taşlana boşlagan jondorlar şişa-şişa suvdan çiqib va hayvonot boḡi eşigi tomon ōqday uçib kela boşlagan edi. Oldindan hozirlab qōygan planşeti bilan Şervon suratga ola boşladi. Barvasta qarigan odamga ōxşab ketadigan ulkan odamlar bir zarb bilan uçala qorovulxona eşigini uçirib yubordi, ulardan biri bir qōli bilan mudroq qorovulni çangallab uşladi-da, xuddi muşuk bolasidek şafqatsizlik bilan taşqariga uloqtirdi. Ikkinçi ulkan odam ikkala qōli bilan uni uşladi-da, yerdan uzib, xuddi bir quruq çōpdek belini qarsillatib sindiribdi. Loqal qiçqirişga ulgurolmay qolgan ikkala qorovulning ham holi şunday keçibdi. Qōrquv va dahşatdan toş qotib qolgan Şervon bir amallab ōzini qōlga oldi, şoxdan yuqoriroqqa çiqib ōtirdi va çap sohilga nazar soldi. U yerda ham şunaqa qora odamlar kōzga taşlanardi. Şervon ularni tōxtovsiz suratga oldi.
Şunday qilib, boyōḡlilarni boboga başorat qilgan, mavjudligiga endi Şervon ham şak keltirmaydigan ins-jinslar qafasma-qafas yugurardi. Tong ota boşladi, yulduzlar birin-ketin kōzdan ḡoyib bōla boşladi. Yigitning kōz ōngida har tomondan baloyi azim – ulkan maxluqlar uçib kelib, qulflarni osonlik bilan suḡurib taşlar, hayvoni bor qafas içiga kirib olar edi.
Tong soat beşda megapolis kōça va maydonlarida hayot qaynay boşladi, odamlar va naqliyo oqimlari şiddat bilan ortib bordi. Hoynahoy, darrandalar bundan bexabar bōlsa kerak. Ammo bu yoqdan tong ota boşladi-da, boşqa yoqdan hayvonot boḡi uzra yastangan osmon uzra yuzlab hayvonlarning dahşatli ōkirigi va qiçqiriḡi borliqni larzaga soldi, ular hali butunlay uyḡonib ulgurmagan megapolisning kōça, maydon va xiyobonlari tomon otilib çiqa boşladi.
Qōlida planşet tutib, şox ustida toş qotib qolgan Şervon bu ḡaroyib manzaradan lolu hayron edi. Ammo uning kōz ōngida sodir bōlgan voqeaga qaramay, u ōzini yōqotmadi, vahima qilmadi va bobosiga qōnḡiroq qildi:
– Bobojon, bilaman, Siz erta uyḡonasiz. Taxminlaringiz tōḡri çiqdi: darrandalar barça hayvonlarni qafasdan çiqarib, megapolis tomonga haydab ketdi.
– Qayerdan bilding buni? Ōzing hozir qayerdasan? – sovuqqonlik bilan sōradi bobo.
– Menmi? Hayvonot boḡidagi daraxt ustidaman. Suratga olgan tasvirlarni internetga yubormoqçiman.
– Biroz sabr qil. Meni kut. Tuşundingmi? Tezda yetib boraman. Ōşanda hal qilamiz.

16

Yonḡinlar, toşqinlar, zilzilalar, rōzḡor gaz uskunasi portlaşlari, avtohalokatlar, samolyot va poyezdlar halokatlari oqibatlarini tugatiş bōyiça boşqa megapolislar tajribasini uzoq yillar ōrgangan boş vazir jonivorlarning şaharga hujum boşlagani haqida darak topib, dahşatdan toş qotdi. Bunaqasini na ilgari va na hozir heç kim kōrmagan ham, eşitmagan ham. Yordamçi unga bir stakan suv uzatdi. Buloq suvidan boş vazirning xayoli sal joyiga keldi.
– Zudlik bilan favqulodda holatlar qarorgohi taşkil etilsin, – buyruq berdi u. – Hamma mening kabinetimga yiḡilsin!
Yordamçi oyoḡini qōliga olib, ḡoyib bōldi.
Kotiba içki aloqa bōyiça şahar meri boş vazir bilan gaplaşmoqçi ekanini habar qildi.
– Janob boş vazir! Vaziyat qaltis, hatto halokatli.
– Sizning taklifingiz, mer?
– Agar yōq demasangiz, megapolisning butun hududida favqulodda holat e’lon qilinsin…
– Politsiyaga topşiriq berişga, barça bolalar boḡçalari, gimnaziyalar, kasalxonalarni qurolli mudofaa bilan ta’minlasin. Agar şaharliklar bolalarni uyda qoldirsalar yana yaxşi. Barça tegişli tuzilmalar oyoqqa turḡazilsin. Har yarim soatda menga va sizga ahvol haqida xabar berib turilsin. Ōzingiz hoziroq butun şaharni, asosiy markazlarni aylanib çiqing, haqiqiy ahvolni ōz kōzingiz bilan kōrib, tanişib çiqing. Biz voqealarning ipidan-ignasigaça xabardor bōlişimiz kerak. Keyin tōḡri huzurimga keling! Favqulodda qarorgoh taşkil etildi! Omad yor bōlsin! Ōzingizni ham ehtiyot qiling!
– Taşakkur, janob boş vazir!
Şu tobda izn sōramay qōlida katta harbiy binokl turgan yordamçi kabinetga kirdi.
Boş vazir unga savolomuz qaradi.
– Kōrsatmalaringizni barça vazirlarga yetkazdim. Ogohlantirdimki, vaziyatga munosib tarzda çora kōrilsin va favqulodda qarorgohiga yiḡilişsin. Bu esa – Sizga. Binomizning tomidan kōpçilik kōçalar va xiyobonlar kaftdagidek kōrinadi. Har ehtimolga qarşi deb ōyladim, şahar hududini ōz kōzingiz bilan kōring. Umumiy fikrga kelişingizda, balki, asqotib qolar.

* * *

“Axborotlarga kōra, ōrmon va çamanzorlar şohi – arslonlar odamlar tufayli haddan taşqari jazirama va ovloq daştu çōllarga qoçib ketgan”.

* * *

Çamasi biror soatdan keyin boş vazir favqulodda qarorgoh xonasiga kirib keldi. Barça hozir bōlganlar oyoqqa qalqdi.
– Ōtiringlar! Telefonlaringizni işlatib qōyinglar! Har bir yangilik haqida menga tezroq ma’lumotlar bering, – amrona dedi u va mas’ul kotibga yuzlandi: – Nima deysan?
– Janob boş vazir! Bizni barça radio va teletranslyatsiyalarimiz va bir qança xalqaro OAV xabarlar va hodisa tafsilotlarini tarqatdi. Bu degani voqeadan butun dunyo xabardor. Ammo halokat sabablariga kelganda, aniq ma’lumotlar yōq.
– Içki işlar vaziri! – qisqa dedi boş vazir.
– Favqulodda holat sodir bōlgan. Heç kim buni kutmagandi. Favqulodda holatlar bōyiça talablarga kōra yuzlab qurollangan politsiyaçi barça ma’muriy binolarni yigirmata telekompaniyani, barça kōpriklarni, vazirliklarni, oliy ōquv yurtlarini, maktablar va bolalar boḡçalarini muhofazaga olgan.
– Sizningça, hayvonlar tōntariş qilmoqçi bōlibdi-da, – miyiḡida kuldi boş vazir.
– Yō-ō-ō-q … talablarga muvofiq… vertolyotlar vaziyatni ōrgan­yapti, ayni vaqtda suratga olyapti.
– Şahar meri!
– Janob boş vazir! Umuman olganda, vaziyat notinç, hayvonlar maydon va xiyobonlarga çiqib kelganida odamlar işga ketayotgan edi. Tabiiyki, yirtqiçlarga kōzi tuşib, vahimaga tuşgan, dod-voy qilgan, pana joy qidirib, odamlar bir-birini urho ur, surho sur qilgan.
– Ayting-çi, bironta yirtqiç odamlarga taşlandimi yoki yōqmi, –tōsatdan sōradi boş vazir.
– Ha, – javob berdi içki işlar vaziri. – Hozirgina xabar berişdi. Ikkita arslon estakadada paydo bōlganda, haydovçilar sarosimaga tuşgan… ōnlab maşina bir-biri bilan tōqnaşib ketgan. Bir neça odam, afsuski, halok bōlgan, bir qançalari jarohat olgan. Politsiyaçi tōpponçasini çiqargan-da, arslonga qarab ōq uzgan. Urḡoçi arslon politsiyaçiga taşlangan va uning bōḡzidan ḡajib taşlagan. Keyin qoçib ketgan…
– Ōq uzişga kim ruxsat berdi?
– Heç kim! Aftidan qōrquv tufayli yoki tartib ōrnatiş maqsadida bōlsa kerak…
– Har bir politsiyaçini ogohlantirib qōying, buyruqsiz yirtqiçlarga ōq uzilmasin.
– Hayvonot boḡi direktori taklif qilinganmi?
– Yōq, – javob berdi yordamçi. – U qarorgoh a’zosi emas, bu bizning aybimiz, uzr, xatoni tōḡirlaymiz.
– Keragi yōq, – dedi içki işlar vaziri. – Biz uni ertalab hibsga oldik, uyidan olib keldik.
– Nima uçun? – sōradi boş vazir.
– Jinoiy beparvolik va mas’uliyatsizlik uçun. U hatto yirtqiçlar ḡalayon kōtargani va hayvonot boḡidan qoçib ketganini bilmaydi. Har ehtimolga qarşi qōlga oldik. Qoçib ketadi deb ōyladik. Men farmoyiş berdim, hozir uni keltirişadi.
– Bir qoşiq qonimdan keçing, boş vazir janoblari! – ōrtadan kōtarildi soḡliqni saqlaş vaziri. – “Tez yordam” maşinalari kasalxonalarga tiqilinçda jarohat olgan yuzdan ortiq odamni olib kelgan.
Boş vazir yuragi tōla dard ila şu paytgaça eşitgan axborotni tahlil qila boşladi. Bir soatning içidayoq ulkan va tinç şahar qanday qilib tartibsizlik, qōrquv va dahşat komiga ḡarq bōlişi mumkinligini, tōḡrisi, tasavvur qiliş amri mahol edi. Mas’ul şaxslarning aytişiça, megapolisning barça hududi ōrama dovul bilan qoplangan, boşqa manbalardan ma’lum bōlişiça, zaif va bemor odamlar tok urgandek til tortmay ōlmoqda.
– Janob boş vazir! – ōrnidan turdi şahar meri. – Mayda va kiçik maymunlar galasi şimoliy bozorga bostirib kirdi. Barça sotuvçilaru xaridorlar har yoqqa tumtaraqay qoçib qoldi. Banan dōkoni egasi maymunlardan birining qorniga piçoq tortib yuborgan va u qoniga bōyalib yotibdi. Qolgan maymunlar sotuvçiga taşlangan va…
– Nega jimib qolding? – Toqati toq bōlib dedi boş vazir:
– Uning ōlik yo tirik ekanini bilib bōlmaydi. Dōkonda bekinib olganlardan heç kim unga yaqin borolmaydi. Aytişlariça, maymunlar xurramlik bilan şōrlikning jasadi atrofida ōyin tuşmoqda. Keyin esa butunlay ōzlaridan ketgan. Qadimgi ajdodlarimiz barça peştoqlarni urib, sindirib ustidan meva, sabzavot va mahsulotlarni yerga irḡita ketganlar…
– Bu yer hayvonot boḡi emas, balki, dōzaxi alim! Hayvonlar quturib qōzḡolon quturganini kim kōrgan? Barça işçilarni qōlga olmoq zarur, yirqiçlarning kōçaga çiqib ketişlariga ōşalar aybdor, – dedi kimdir.
– Avval ularni topiş kerak, – luqma taşladi kimdir.
Heç kim ularga e’tibor qilmadi.

* * *

Oppoq maxsus telefon jiringladi. Boş vazir telefon şişasiga qaradi. U hayron bōldi: mutlaqo yot odam u bilan gaplaşişni istayapti. Telefonni bu raqamiga narisi bilan ōn-ōn beş odam, şunda ham favqulodda hollarda qōnḡiroq qiliş huquqiga ega – şu bois javob qaytarmadi. Buning ustiga yordamçi hayvonot boḡining boş direktorini olib kelişdi, deb xabar berişdi.
– Olib kiring, – buyurdi boş vazir ḡijinibroq.
Bu baland bōyli, jiddiy odam bōlib, qōrqqanidan rangi quv ōçgan edi. Past ovozda salom-alik qilgaç, u ōrnidan turdi, boşini gunohkorlarça egib olgandi. Şunda matbuot kotibi ōrnidan turdi va televizorni qōygani ruxsat sōradi. Ōz holiça u heç qaçon va heç nima qilolmasdi. Şu bois boş vazir rozilik alomati sifatida boş irḡadi.
– Xalqaro telekompaniya direktori xabar qildiki, uning jurnalistlari qiziq lavha tayyorlagan va hozir şu lavha efirga uzatiladi.
Hamma katta monitorga yuzlandi.
– Jinni odam haqida! – dedi diktor.
– Bizga bitta jinni odam yetişmayotgandi! – besaramjonlandi boş vazir.
– Bu şunçaki jinni emas, balkim notiqdir. Eski odati bōyiça yil fasllariga qaramay, yomḡirmi, qormi Yiḡi maydonidagi favvora oldiga keladi-da, va’z ōqiydi. Uning va’znini minglab odamlar diqqat bilan tinglayotgandek tuyuladi. Kōnglidagi gaplarni tōkib bōlgaç, u tinçlanadi va quşday yengil tortib, uyiga yōl oladi. Buni endilikda hamma biladi.
Lavha, sirasini aytganda, ḡoyat qiziq edi.
Eskib, rangi unniqib ketgan kostyumdagi novça kişi ehtiros bilan nimalarnidir şivirlardi va… arslonlar, bōrilar, ayiqlar, qoplonlar, bir neça tuyaquş va maymun uning tevaragida ōtirib olib, diqqat bilan uning “nutqi”ni tinglardi. Şunisi ḡalati ediki, kişini kōzlarida qōrquvdan nom-nişon yōq edi. Aftidan, bu telba va yana bu jonivorlar bir-birlarini azaldan bilar edilar. Jonivorlar bu lavhani sodir bōlgan fojia jumboḡi deb ataşgan….
Gōyo bu jumboqni topgandek, boş vazir hayvonot boḡining boş direktoriga murojaat qildi:
– Nega suvga tuşgan muşukday şumşayib ōtiribsan? Qani, ayt bizga, nima balo urdi seni?
– Bilmadim… Heç narsa deyolmayman. Keça keçqurun ōnlab yirtqiç ōz qafaslari içida katta tōs-tōpolon kōtardi. Nima bōlganidan aslo xabarim yōq. Keyin qariyaga sababini aniqlaşni topşirdim. Saldan keyin barça hayvon tinçlandi.
– Qanaqa qariya?
– Hayvonot boḡi xodimi.
– Xōş, u hayvon ōrgatuvçimi? Modomiki, hayvonlarni tinçitibdimi, şunaqa bōladi-da, – qiziqsindi boş vazir.
– Aniḡini bilmadim-u…lekin…
– Janob boş vazir, – ōrnidan turdi içki işlar vaziri. – Ikki talaba bōrilardan qoçib ōzlarini kōprikdan daryoga taşladi, biroq beton plitalar ustiga tuşib, har ikkalasi ham nobud bōlgan…
– Qaçongaça dahşatli xabarlardan dilimiz vayron bōladi? Buning boş-keti bormi ōzi yo yōq? Oxirzamon boşlandimi yo? Elga kulgi bōlganimiz qolyapti, butun dunyo ustimizdan kulayapti, bir hovuç jonivorni saqlaşning uddasidan çiqolmayapti, deyişayapti.
– Bir hovuç emas, janob boş vazir – undan ança-munça kōproq, – çaynalib dedi hayvonot boḡining boş direktori, ōzining dadillanganidan yutinib.
– Darvoqe, hayvonot boḡidan neçta jonivor qoçib çiqqan?
– Undan barça hayvonlar, yirtqiçlar va juft tuyoqlilardan taşqari, ular qafaslaridan çiqmagan, – deya oyoqqa turdi içki işlar vaziri.
– Xō-ōş, demak, uç yuz oltmiş yetti boş jonivor. Yigirmataça qōnḡir ayiq, ōttiz ikkita maymun, ōn ikki juft arslon… ikkita fil, yetti juft tuyaquş, beş juft olqor, tōqqizta yōlbars….
– Bas! – qiçqirib dedi boş vazir. – Şunaqa aqlli ekansan, hayvonlarni saqlab qolişni uddasidan çiqmaysanmi?! Senga ōxşagan rahbarlarning aybi bilan bugungi kunda megapolis yirtqiç hayvonlar uçun sayr va bezoriliklar qiladigan oçiq, erkin ōyingohga aylangan. Nahotki şugina narsaga aqling yetmasa?!
Qōrquv va uyatdan boş direktor boşini eggança qimir etmay turardi…

* * *

“– Inson qōyniga yaşirgan toşini sezib qolgan jonivorlar halo­katli zarbadan jon saqlab qolişi mumkin! – deb qiçqirdi mayna va temirqanot bōlgan polaponlarini taşlab uçib ketdi…”

17

Yana boş vazirning oq telefoni jiringladi. Ōşa notaniş raqam u bilan ulanişni zōr berib sōrayotgandi. “Şunday bemahalda qōnḡiroq qiliş kimning tuşiga kiribdi, tavba?” Bu raqamning egasi kim ekanligi sira yodiga kelmayotgandi. Maxsus telefoniga kimlar qōnḡiroq qilişga haqli ekanini boş vazir bilar edi. Ammo mana bu notaniş raqam…
– Uzr, janob boş vazir! – Hayajon bilan yana ōrnidan turdi içki işlar vaziri. – Bir neçta bōrimi yo şoqolmi, gōşt korxonasi hududiga bostirib kirdi. Aftidan, sōyilgan mol qonining hidini olgan bōlsa kerak.
– Qon hidi havoni yorib ōtadimi? Nima uçun şu paytgaça heç kim buni sezmagan? – sōradi boş vazir. – Kim javob beradi menga?
– Bilmadim. Ehtimol, ehtimol yirtqiçlar qon hidini uzoqdan sezsa kerak-da…
– Ular odamga zarar yetkazmabdimi? – taşviş bilan sōradi boş vazir.
– Yōq, – javob berdi vazir. Hamma qoçib yaşiringan. Yirtqiçlar dabdalasi çiqqan nimtalarga taşlangan va hozir ular şu nimtalarni yeyiş bilan ovora. Sex işçilari fursat ḡanimatda qoçib qolgan. Hammadan qiziḡi şundaki, gōştni kōrib, yirtqiçlar qōrqib qoçib ketayotgan odamlarga zinhor e’tibor qilmagan …
Xalqaro telekanallar keçqurun birvarakayiga ikkita lavhani namo­yiş qildi. Turli zotdagi yettitami yo sakkiztami deydi it megapolisning kōça va maydonlari bōylab bemalol izḡib yuribdi. Ularni qattiq akillaşib, ulişi manaman degan şeryurak ōtkinçilarning ham diliga titroq solar edi…
… Boşqa bir telekompaniya şunday videoni namoyiş etişganki, unda zotdor otlar kombinatining izlab asov oti şahar xiyobonlariga qōyib yuborilgan. Erkinlikdan mast-alast otlar megapolis atrofidagi haydalgan ōnlab gektar yerni toptab, uning xiyobonlari, kōçalari va çamanzorlarigaça çopib borgan…
– Xuddi megapolis egasiz huvillab qolgan taşlandiq şaharga ōxşab qolgan, – tuşuntiradi suhandon.
Şahar kōçalarida nimalar bōlayotgani haqidagi har bir axborot va yangilik hozir bōlganlarni dahşatga solardi. Ammo boş vazir qoyaday mustahkam va sovuqqon edi. U boşqalarning sōzini diqqat bilan ting­lar, goho savollar berib, javoblar qaytarardi, miya, ya’ni qandaydir eng mayda tōqimaçalar jazavaga tuşib, boşga tuşgan falokatdan qutuliş, najot yōlini topişga urinardi. Uzil-kesil fikrga keliş ḡoyat qiyin edi. “Harbiy merganlarga hammasini qirib taşlaş buyurilsinmi? Ammo qanday qilib? Kunduzi, hammaning kōz ōngida-ya? Ravşanki, şaharni barça taniqli xalqaro kanallarning jurnalistlari tutib ketgan va fojia nima bilan tugaşini kuzatib turişibdi. Qolaversa, şunça harbiy merganni qayoqdan topamiz. Yoki, qōşin tuşiraylikmi? Yōq, bu aslo mumkin emas. Aks holda butun dunyo hamjamiyatiga bizni baḡritoşlikda va çorasizlikda ayblaydi. Turmadan mahbuslar qoçganda edi, bu boşqa gap. Ammo bu yerda gap tasodifan qarovsiz qolgan tōrt oyoqli jonivorlar haqida ketayapti. He-yōq, be yōq ularni qirib taşlaş – zulm va vahşiylik. Boşqa yulini ōylab topmasa bōlmaydi…”
– Janob boş vazir! – telefondagi suhbatini tōxtatib, içki işlar vaziri ōrnidan turdi. – Ikkita yarador fil xartumi bilan qarşidan kelayotgan barça maşinalarni aḡdarib, abjaḡini çiqarib taşlayapti…Ey, Xudoyim, aql bovar qilmaydi-ya. Qaysidir esi past politsiyaçi fillarga qaratib ōq uzgan va fillar quturib ketgan. Politsiya boşliḡining gaplariga kōra, ōnlab yangi va eski maşinalarning abjaḡi çiqqan. Hayvonlarni qirib taşlaşga izn sōraşmoqda.
– Yōq! – Ōrindiqdan turib dedi boş vazir. – Şu paytgaça bitta ham jonivor odamlarga ōzi hamla qilgan emas!
– Balki, hayvonlarni maxsus uxlatuvçi ōq bilan otib taşlaşsa-çi? –­ dedi şahar meri, xuddi bir kaşfiyot qilgandek. – Keyin esa ularni hayvonot boḡidagi qafaslarga olib borib taşlaşsa?
– Tengi yōq fikr!? – Kesatiq bilan dedi boş vazir. – Bōlmasa-çi. Sehrli tayoqçani qimirlatsak, şaharning barça burçaklaridagi hayvonlar tōplanib keladi-da, maydonda saf tortadi. Keyin ular qaçon bizga uxlatuvçi ōq otişarkin deb betoqat kuta boşlaydi!…
Mer indamay joyiga tuşdi.
Mobil telefonda tinimsiz gapirayotgan xavfsizlik vaziri kōrsatma berar ekan,ōrnidan turdi.
– Yana bir noxuş xabarmi? – sōradi boş vazir.
– Bir vaqtning ōzida uç zargarlik dōkonini yakson qilibdi.
– Yirtqiçlarmi?!
– Yōq, albatta, janob boş vazir, uçta noma’lum ōḡri.
Kabinetga jimlik çōkdi.
– Janob boş vazir! – Ōrnidan turdi içki işlar vaziri.
– Yana bir kōngilsiz voqeami?
– Ha. Aytişga hatto til aylanmaydi.
– Gapirsang-çi?
Bu safar uç qurollangan maymun maşinada keldi-da, xalqaro bankning qorovullarini otib taşladi va barça pullarni olib çiqib ketdi. Bir neça million…
– Qurollangan maymunlar?
– Ha. Videokameradagi yozuvdan kōrinib turardiki, ular ḡoyat tajribali va yaşin tezligida harakatlanişadi.
– Va jinoyat sodir etilgan joydan qoçib yaşiringan…
– Har holda, şunday.
– Xuddi şunday. Topdingiz. Oçiq jinoiy iş. Suriştiriş işlari boşlansin. Aytişlariça, ular maymun tilida ōzaro tanişib olgan, ammo barça guvohlar ularni yuzi tiniq, qondan asar yōqligini aytişyapti.
– Bundan çiqdi, qandaydir ōḡrilar tōdasi paytdan foydalanib qolgan…
– Şunaqaga ōxşaydi.
– Qaçon tugaydi bu yaramas işlar? Kimdir jōyali bir narsa ayta oladimi içlaringdan? Uşbu voqea işçanligimiz va salohiyatimizni butun dunyo kōzi oldida yōqqa çiqarişini bilasizmi ōzi?
– Internetda ham şuni yozişyapti! – nido soldi matbuot kotibi. Şunday tuyulib ketdiki, gōyo u boş vazirning arzini ma’qullab, unga yaxşi kōrinib olmoqçiday.
– Nima deb yozişayapti?
– Bizdan qattiq domangir bōlişayapti, yarim kun ōtdi, ōnlab kōngilsiz voqealar sodir bōldi, ammo falon-falon boş vazirning hukumati biror çora kōrişdan ojiz qolmoqda, kuçsizlik qilmoqda va h.k.
Tōsatdan yana maxsus telefon ovozi yangradi. Yana ōşa noma’lum raqam. Bu gal boş vazir tugmaçani bosdi.
– Xōş! Eşitaman? – dedi u.
– Xudoga şukur-ey! Assalomu alaykum, janob boş vazir!
– Vaalaykum! Kim gapirayapti?
– Men bir neça yil muqaddam ovda sizga xayrixohlik qilgan ovçiman. Esladingizmi?
– Ha. Ammo hozir men juda bandman, şoşilinç majlisda ōtiribman, – deb suhbatga çek qōymoqçi bōldi boş vazir.
– Yirtqiçlarni şaharga kim qōyib yuborganini men bilaman.
– Jiddiy aytayapsizmi? Hozir qayerda turibsiz?
– Sizning koşonangiz eşigi oldida bir yarim soatdan beri turibman. Qorovullar kirgani qōyişmayapti. Sizga neça marotaba qōnḡiroq qildim, ammo natijasiz…afsus.
– Bir daqiqa şoşmay turing. – Boş vazir içki telefonlarga qōnḡiroq qildi, qorovullar boşliḡiga kōrsatma berdi va yiḡiliş ahliga murojat qildi: – Yana bir neça daqiqadan keyin jonivorlarni qōyib yuborgan kimligini bilamiz. Barça temir qafaslar ham qanday qilib ōzidan ōzi oçilib ketganidan voqif bōlamiz!
Boş vazirning sōzlaridan hamma dong qotib qoldi.
Eşik oçilib, içkariga qariya kirib keldi.
Boş vazir uni darhol tanidi.
– Ana! Ana! – deb yubordi tōsatdan hayvonot boḡi boş direktori. – Men aytmoqçi bōlgan odam mana şu bōladi. Sizlarga aytgandi-ma? U jonivorlar “tilini” biladi degan miş-mişlar yuradi. Kim bilsin, bu işlarning barçasini u qilgandir…
Boş vazir jilmaydi, kirib kelgan eski va yangi dōstlaring quçoqladi, bir boşidan suriştira ketdi…
Boş vazir qariyaning ustamonligi, layoqati, çaqqonligi, aqlli va zehnli, topqirligi va uzoqni kōra bilişligini esladi, bunday topqir ovçi bilan birga ōrmonzor va çakalakzorlarda yuriş, toḡlarga çiqiş, hatto yōlbarslar, arslonlar va ayiqlar bilan yuzma-yuz bōliş pisand emas.
– Eng avvalo, mening matonatli dōstim aytmoqçi menga, hayvonot boḡi va mana bu fermaga sening qanday aloqang bor?
– Sirasini aytganda, heç qanaqa aloqam yōq. Men oddiy hayvonot boḡi xodimiman.
– Ançadan berimi?
– Uç yilga yaqin.
– Xōş. Bu voqealar zamirida nima gaplar bor? Siri nimada?
– Aytgan bilan işoniş qiyin. Ammo mana buni – qariya çōntagidan fleş karta çiqardi. – Mutlaqo, tasodifan suratga olişgan.
Boş vazir fleş kartaga qaradi. Bir narsa tōḡrisida sōramoqçi bōldi-yu, biroq fikri ōzgardi. U matbuot kotibiga qaradi, kotib darhol turib keldi-da, fleş kartani oldi va monitorga qōydi.
– Kōramizmi? – sōradi yordamçi.
– Albatta, – dedi boş vazir, – darhol, hoziroq!

* * *

Ayiqlar bir zamonlarda odamlar bōlgan ekan. Ammo noinsof işlari va ertak daraxtlar – qaraḡaylarning qarḡişi tufayli ular ayiqlarga aylangan va ōrmonda joylaşib qolgan…

18

Videoyozuvni tik turgança tomoşa qilgan boş vazir ōrindiqqa çōkdi – videoyozuvda kōrganlariga sira işongisi kelmasdi. U har qanday narsani qilişga tayyor edi-yu, ammo mana bu keça dahşatini kōrişga toqati yōq edi.
– Manavi devlar rostdanam baloyi qazomi yoki dev libosidagi yomon odamlarmi? Birortangiz hozir kōrganlaringizni şarhlab bera olasizmi?
– Ular qayerdan kelib qolgan ōzi?
– Suvdan, – dedi kimdir.
– Bilaman, ōzim kōrganman. Ammo qayerdan – daryo tubidanmi yoki qirḡoqdanmi? Balki osmondan tuşgandir?
– Bunisi yozuvda kōrinmayapti, – luqma taşladi ōşa kişi.
– Toki bundan kattaroq halokat sodir bōlmay va gazandalar qayoqqa ḡoyib bōlgani noma’lumligiça qolib turganda, ularning qanaqa mudhiş rejalari bizga ma’lum bōlgunça, kelinglar, bironta yōlini ōylab topaylik. Bizning megapolisimiz şahar diqqat markazida turibdi. Bu dahşatning oxiri nima bilan tugar ekan deb hammaning kōngli alaḡda-palaḡda! Biron jiddiy taklif bormi? Taklifmi…
– Menga xabar berişdi, – dedi içki işlar vaziri. – Janob boş vazir Oliy sud şahriga yopirilgan yirtqiçlarni qirib taşlaşni man etiş xaqida qaror qabul qilgan, biz bu haqda ertalabdayoq xabar bergan edik.
– Rasmanmi? – boş vazir aniqlaşga qaror qildi.
– Ha, yozma ravişda.
– Balki, harbiylar ularni bitta-bittalab tōrda tutganlari ma’qul­dir? – dedi mudofaa vaziri.
– Yirtqiçlar butun megapolis bōylab izḡib yuribdi. Buni uddalaş qiyin-ov. Ammo, har holda, ōylanglar, ōylaylik. Kim biladi, oxir-oqibatda…
Boş vazir çora qidirardi.
Qariya ham.

* * *

“ – Nodon bōri, qopqonga tuşibsan-da, – aççiq kuldi ayyor tulki. –Ōlimdan oldin ibodat qil va Xudodan barça gunohlaringdan keçişini tila. – U qopqondagi bir bōlak quyruqni jiḡildoniga urdi-da, dumini likillatib qoçib qoldi”.

19

Nihoyat hayvonot boḡining boş direktori singari bu yerda norasmiy tarzda iştirok etayotgan qariya qōlini kōtardi.
– Marhamat, jasoratli vallomat dōstim! Hoynahoy, birorta foydali narsani sizdan eşitarmiz?
Qariya ōrnidan turdi-da oldinga çiqdi.
– Aslida, şahar kōçalari, xiyobonlari va maydonlarida paydo bōlib qolgan jonivorlar noma’lum kuç ta’siri ostida qōydan ham yuvoş tortib boradi. Ularning kōpçiligi qafasda, tutqunlikda tutilgan va unib-ōsgan. Va buni tabiiy deb bilganlar. Ulardan faqat ayrimlarigina toḡlar, çakalakzorlar, sahrolar va dalalardagi erkin hayotni qōmsaydilar…
– Bunça laḡmonday çōzmasangiz, qisqaroq qiling-da gapni, hademay qoronḡu tuşadi, – tōsatdan uning gapini bōldi ōtirganlardan biri.
– Sizning kimligingizni bilmadim-u, aqlli yigit, ammo men heç kimning sōzini bōlganim yōq. Qolaversa, men siz bilan emas, boş va’zir bilan gaplaşayapman.
– Bopladingiz, şeryurak dōstim. Davom eting gapingizni. Quloḡim sizda. Uzr…
– Menimça, orasida yirtqiçlari ham bōlgan mana bu jonivorlarning heç qanday aybi yōq. Ōzimiz kōrib turganimizdek, kimdir yoki nimadir ularni şunday qilişga undagan. Keyin, barça hayvonlar odamlarga boḡlab qōyilgan – yoş bolalarga va katta yoşlilarga. Modomiki, biz jonivorlarni qayta ōz qafaslariga haydab kirmoqçi ekanmiz, bunda buning birgina yōli bor. Nima bōlganda ham şunga urinib kōriş kerak, birdan işimiz ōngidan kelib qolib, yaxşi natijaga erişarmiz. Bilasizlarmi, goho keçqurunlari jonivorlarni şamollatiş uçun hayvonot boḡi hududlarida sayr qildirganlar. Ba’zan ular qaysarlik ham qilganlar, qafaslariga qaytişni istamagan. Tōḡrisini aytsam, bundan juda kayfimiz uçgan. Bir dōstimning maslahati bilan (nima uçundir qariya bu uning nevarasi Şervondan çiqqan maslahat ekanini aytmaydi) arslonlar, bōrilar, yōlbarslar, şoqollar, tulkilar va qobonlar fillar, ayiqlar, qoplonlarning bolalari qiçqiriq va baqiriqlarini ohanrabo tasmasiga yozib oldik-da, radiokarnayni işga soldik. Nima bōldi dersiz? Jonivorlar xuddi bolalarini bir neça kundan beri kōrmagandek va qattiq soḡinib qolgandek oyoqlarini qōliga olib qafaslari tomon uçdi.
Qariya jimib qoldi.
– Bor-yōḡi şumi? – hayron bōlib sōradi boş vazir.
– Ha, – qisqagina javob berdi qariya…
– Bu tasmalar qayerda yotibdi hozir? – qiziqsindi boş vazir.
– Mana bu fleş-kartada! Xohlasangiz qōyib eşitişingiz mumkin. Ḡoyat mohirona va tiniq yozilgan.
Çindan ham şunday edi. Kabinet murḡak jonivorlarning jonli çiyil­laş, ingragan, qiçqirgan ovoziga tōlib-toşganida hammaning nafasi içiga tuşdi.
– Bundan darhol nusxa olinsin! Maşinalar şaharning barça maydonlari, xiyobonlari, boḡ-roḡlari va kōçalari bōylab uşbu tasmani bor ovozi bilan yangratib, yurib ōtsin. Zora, hayvonlar ōz bolalari ovozini eşitib… Menimça, yomon bōlmaydi. Mudofaa va içki işlar vazirlari, bu işni sizlarga topşiraman. Tezda çora kōring! Bajaring!
Boş vazir ba’zi paytda qattiqqōl, çōrtkesar bir odamga aylanişini angladi.
– Hayvonot boḡiga olib boradigan barça yōllar xoliylaştirilsin. Qafaslardan birontasi ham yopiq qolmasin, oçiq bōlsin! Kerak vaqtida sizni çaqirişadi. Bizga Allohning ōzi yor bōlsin! – barçaga şunday oq fotiha berib, boş vazir tōxtadi va dōstiga qaradi.
– Iltimos, ayting, ōşa aşaddiy ovçini vertolyotda bu yerga olib kelişsin. Vaqtimiz ḡoyat tiḡiz, – dedi qariya.
– Nega? Şu muhimmikan?
– Ha, janob boş vazir. U ham qaysidir darajada hayvonlar “tilini” tuşunadi, ular bilan murosa qila biladi. Harakatda – barakat. Zora, yordami tegib qolsa.
– Erkinlik lazzatiga mazaxōrak bōlib qolgan yirtqiçlar bilan yakkama-yakka qoliş xatarli emasmi?
– Biz eng kiçik imkoniyatdan ham foydalanib qolişimiz kerak, – sōzida turib oldi qariya. – Mana uning manzili.
Içki işlar vaziriga bering. Vertolyot jōnatsin.
– Xōp bōladi! – dedi vazir.
– Minnatdorman sizdan, jasur dōstim, – dedi boş vazir va qariyaning qōlidan siqib qōydi…
Hamma şoşa-pişa kabinetni tark etib, boş vazir tanho qolgaç, u yordamçisini çaqirdi:
– Hayvonlar bilan andarmon bōlib, nonuşta ham esimdan çiqibdi. Bu kabinetda çoy yoki qahvami, non, pişloq yoki kolbasami degan narsalar topiladimi ōzi?
– Albatta, janob boş vazir! Tezkor majlis çōzilib ketdi. Bizning ham esimizga kelmabdi nonuşta keltiriş.
– Xudo xohlasa, dōstimning taklifi qōl keladi, hamma iş joy-joyiga tuşmagunça tomoqdan luqma ōtmaydi. Mana bu mudhiş masala bir yoqlik bōlsin, dam oliş kunlari dōstim bilan ovga çiqamiz!

* * *

– Alifni kōrsam kaltak deymanu, taḡin ayḡir tuyoḡidagi oltin taqa sirini bilişga çiranişimga ōlaymi? – ōzidan yozḡirib degan ekan nodon bōri…

20

Keç tuşmoqda.
Şaharni zabt etgan ōnlab arslon, yōlbars, ayiq, bōri, maymun, tuyaquş, tulki, şoqol va hayvonot olamidagi boşqa jonivorlar butun megapolis bōylab osib qōyilgan bahaybat monitorlarda ularning murḡak bolalari vahima içida olov qoplagan qafasda ōzlarini u yon-bu yonga urayotganini kōrib, gōyo gōdaklari hayoti xavf ostida qolganini sezgandek toş qotib qolişdi. Keyin esa xuddi buyruq berilgandek barçalari baravariga orol tomon otilişdi. Kōzlariga ham qaramay, ular alanga içida qolgan hayvonot boḡigaça iloji boriça tezroq yetib borişga va murḡak bolalarini qutqarişga harakat qilganday ōqdek uçib borar edi.
Ularning yōlida uçragan tasodifiy yōlovçilar nima bōlayotganini bilolmay vahimadan daḡ-daḡ titrar, kōpqavatli uylarda yaşovçilar balkonlaridan turib bu manzarani yuraklari yorilgandek kuzatar edi. Bu jonivorlar ne sababdan va nima uçun faqat bir tomonga qarab yugurayotganini heç kim bilmas edi. Bu orada ança joyga borib qolgan hayvonlar ortlaridan quyuq çang va notaniş açimsiq hid qoldirgança kōzdan ḡoyib bōldi.
Bu manzarani kōrib butun megapolis hang-mang bōlib qoldi.
Qoş qoraya boşladi.
Çiroyli fonuslar çaraqlab yondi, kōçalar, xiyobonlar va maydonlar kunduzgidek yorişib ketdi.
Şahar ahliga bunday “tomoşa” endi har kuni takrorlanadigandek tuyulmoqda edi. Yirtqiçlar xohlagan joylarida yuguraveradi, kimōzarga çopadi, yōllarida uçragan hamma narsani nest-nobud qiladi, odamlarni qōrqitib yuraklarini yoraveradi.
Odamlar ōzi tabiatan şunaqa yaralgan – bir qarasang ajabtovurgina sodda-beayov keladi, u yoki bu xodisaga tez kōnikib ketadi, yana bir qarasang ōziga yetgança qaysar – aytganidan qilça qaytiş yōq. Hammasini Taqdir ixtiyoriga talab qōyadi – bōlsa bōlar, bōlmasa ḡovlab ketar…
Hayvonot boḡi yaşovçilari esa şu daqiqalarda faqatgina alanga içida ōzini u yoqqa – bu yoqqa urayotgan murḡak jonivorlarni ōz bolalari jonini saqlab qoliş haqida ōylar, fikru yodlarini yurakni tilka-pora qiluvçi savol band etgan edi: ular ōzlarining noçor, hayotdan erta kōz yumayotgan bolalariga yordam berişga ulgurarmikan?
Hayvonlar oqimi şiddat bilan, ōq tezligida jonlari boriça olḡa intilardi. Bironta ham jonivor yonidagiga e’tibor bermas edi, zero, barçalarini birgina musibat, birgina ofat qamrab olgan edi.
Hayvonlar barça tōrttala darvozadan hayvonot boḡi hududiga yugurib kirganida, qarab kōzlariga işonişmadi: hamma narsani yamlab-yutayotgan olov quyunidan nom-nişon yōq edi. Şunga qaramay, ular ōz qafaslariga taşlanişdi va ōz farzandlarini omon-eson tōrt muççali soppa-soḡ kōrib, yengil nafas olişdi, kōngillari tinçidi.
Faqat şungaça lang oçiq turgan qafaslarning eşiklari qars-qurs qilib yopilganini kōrişdi. Holbuki, bunga heç qanday zarurat qolmagandi, çunki ular ōz gōşalarini tark etişni xayollarga ham keltirmayotgandi.
…Yigitça hayvonot boḡi va qafaslarda rōy berayotgan barça sodirlik­larni suratga olişdan bir zum tinmayotgandi, ammo qandaydir taşviş va qōrquvga ōxşaş bir ḡalati his ungga tinçlik bermas, yuragini vahm bosgandi.
Şu top telefon jiringlab qoldi, u yaşil tugmaçani bosdi. Ekranda bobosining çehrasi kōrindi.
– Qayerdasan? Soḡ-omonmisan?
Ha, men maydondaman… – yolḡon gapirayotganidan yerga kirgudek xijolat tortdi. – Jonivorlarga nima bōldi? Qalay ular?
Barçasi hayvonot boḡiga, ōz katak va qafaslariga qaytdi…
Xudoga şukur. Ammo ōzingizga qarang. Ehtiyot bōling.
Bilasanmi, juda ḡalati-da, ammo mana bu balo-qazolar barça qafas-u kataklarni berkitib olib, işimizni yengillaştirişdi.
– Bu la’natilarning ōzi qayerda? Sizga ziyon-zahmat yetkazmasin taḡin…
– Unaqa bōlmaydi, bu yoḡidan kōngling tōq bōlsin. Ular qanday bōlsa, ōşanday şitob bilan kōzdan yōqoldi, bamisoli yer tagiga kirib ketdi.
Qiziq…
Men ham taajjubdaman. Hayvonot boḡida zoḡ uçmaydi. Kōrgan-bilganlarini kimga aytib, qanday dilingni bōşatişni bilmaysan, kişi…
Siz ham uyga boring. Ōtgan işga salavot… Ertaga bir maslahatlaşib olamiz.
Hozir hayvonot boḡini aylanib çiqaman, keyin ōylab kōraman nima qilişni.
Tavakkal qilmang, bobojon. Iltimos, uyga qayting. Balodan uzoqroq bōling…
Butun şaharni alḡov-dalḡov qilgan, hayvonlar qōzḡoloni tufayli yuzlab odamlarning yostiḡi qurigan mana bu tōs-tōpolon oldida boşqa har qanday ofat heç narsa emas, şunday emasmi?
Kim bilsin? Ahvol haligaça tahlikali, xatarli. Şahar hali notinç, ōziga kelganiça yōq.
Naçora, ilojimiz yōq.
Xudo ōzi panohida asrasin…
Sersoya daraxt şoxidagi ōz ōrnidan turib, yigit durbinni kōziga olib bordi, sinçiklab kuzatişda davom etdi. Yirtqiçlarning deyarli barçasi ōz joyida haykalday qotib qoldi.
U durbinni kōzidan oldi, biroq qōqqisdan nimadir yoniga kelib tuşdi va yana durbinni qōliga oldi. Hayvonot boḡi hududini yaşil nur qamrab olgandi. Bir vaqt qarasa, qandaydir mavjudot darvoza tomon yotgan kōyi emaklab kelayotibdi. U durbinni boşqa darvozaga tomon burdi – u tomonda ham bitta qandaydir mahluq sudralib kelardi.
Yigit suratga ola boşladi. Nega bunday bōlayotganini u tasavvuriga ham siḡdirolmayotgandi. Ularning bolasi tasavvur qilgan va u (bolakay) ōz kōzi bilan kōrgan gazandalarga ōxşab ketardi. Balki ular qafas eşik­larini taḡin oçib yuborişga çoḡlangandir? Ammo, vo ajabo! Ular heç qanaqasiga gazanda-pazanda emas, balki boş-oyoq qora libosga çulḡanib olgan, qōllarida qurol tutgan odamlar edi. Hammadan taajjublisi şundaki, ular qafas eşiklarini oçişmadi, balki yaqinroq borib, ōz maskanlariga, bolalari oldiga qaytayotgan jonivorlarni ayovsiz ōqqa tuta ketişdi…
Ey Xudoyim-a! Bu qanday baḡritoşlik bōldi? Yigit ovozsiz otiluvçi tōpponçalarni qafasda yotgan çaqaloq jonivorlarning boşi tomon yōnaltirişlarini sovuqqonlik bilan suvratga olardi. Hali biror marta qafasni tark etişgan, erkinlik naşidasini surmagan begunoh bolalar ōqdan dumalab tuşar, tipirçilay-tipirçilay jon berar edi. Yigit qiçqirmoqçi bōldi, ammo qiçqirolmadi, tomoḡi bōḡildi, loaqal “ḡing” deyişga ham madori qolmagandi. Biroq suvratga olişdan tōxtamadi.
Yurakning tub-tubidan bir nido keldi. Kimdir unga “fojia hali tugamadi, nihoyasiga yetganiça yōq….”deyayotganday bōlaverdi.
Qora libosli va niqobli odamlar hodisa rōy bergan joydan ḡoyib bōldi. Ammo bir lahza ōtar-ōtmas ōşalarga ōxşagan, qōllarida avtomat tutgan ikki yoki uç nafar odam allaqayerdan paydo bōldi. Qiziq, nahotki ular ōldirişgan jonivorlar nomini olib ketmoqçi bōlsa? Kutilmaganda şaharda elektrni uzib qōyişibdi, endi avtomatlar orasidan lip-lip çiqib turgan zaif alanga zim-ziyo tun-kunni bazōr yoritib turardi.
Endi ōlgan jonivorlar gurillab yona ketdi. Aççiq qora dud osmonga ōrladi.
Yigit suvratga olişdan tōxtadi.
U bobosiga qōnḡiroq qildi. Tun qoronḡusida telefon ovozi baralla yangrardi. Ammo hayvonot boḡidagi barça jonivorlar kabi bobo nafasi olmay yuz-tuban yotardi.
Şaharning quloḡi kar, kōzi kōr bōlib qolgandi.
U heç narsani kōrmayotgan ham, eşitmayotgan ham edi.
Yonḡin butun hayvonot boḡidagi boylikni yamlab-yutgandi, ammo bu mudhiş manzarani yigitdan boşqa heç kim kōrmadi.
Tun yarmida yigit daraxtdan tuşdi va emaklab har bir qariç yerni paypaslagança hayvonot boḡiga yaqin bordi, ḡujanak bōlib yotgan bobosining kuyib kulga aylangan jasadini topdi. Dunyoda uning uçun eng aziz bōlgan insonning qoldiḡini quçoqlagança aççiq-aççiq yiḡladi. Keyin uni sohildan sal naridagi joydan qabr qazib dafn etdi.
Tong yorişib kelardi.
Yigit bobosi mozori ustida Qur’on tilovat qildi.
Ota-onasiyu singlisi ham boboni boşqa şaharga ketib, bedarak yōqolgan deya qolişsin. Şunda ular ortiq qayḡuga botib, motam tutmaydilar.

* * *

Tuyani birinçi marta kōrgan odam qōrqib ketib, undan nariga qoçib ketgan. Biroq keyinçalik jonivor ōzining yuvoş fe’l-atvori bilan unga yoqib qolgan-da, buning mutlaqo beozor mavjudot ekanini bilgaç, unga kajava boḡlagan, bolasini kajavaga ōtqazgan va minişga odatlangan…

21

Ertasiga barça ommaviy axborot vositalari, internet tarmoqlari rasmiy xabar tarqatdi. Undan odamlar hozirça noma’lum sabablarga kōra tunda hayvonot boḡiga ōt ketganda undagi barça hayvonlar qirilib bitgan. Tegişli idoralar sodir bōlgan hodisa sabablarini qidirmoqdalar… Yana xabar beriladiki, hayvonot boḡining butun rahbariyati qōlga olingan va qonun oldida javob bermoqda.
Tamom-vassalom!
Azonda Şervon boboning xonadoniga keldi. Hammayoq çinniday qilib supurib-sidirilgan, artib tozalangan. Stol ustida oilaviy bōlib tuşilgan, zarhal romçaga solingan fotosuvrat turardi: bobo, buvi, ota, Şervon va uning singlisi. Boboning çehrasi ōşa-ōşa jiddiy, biroq lablarining burçaklarida yengil tabassum ōynaydi…
Fotosuvrat yonida esa katta qoḡoz paket yotibdi… Uni Şervon oçdi. Boboning vasiyatini ōqidi. Umrida birinçi marta u ōzini mutlaqo yolḡiz his etdi. Boboning suvratiga qarab turib, alamdan hōngrab yubordi. Sōng yuvinib oldi-da, işga jōnadi.
Agar insonning qurbi yetganda edi, u ot, sigir, tuya, it, qōy bilan bir qatorda barça jonivorlarni, yer yuzidagi jamiyki tirik jonni qōlga ōrgatgan va tabiatdagi muvozanatni buzgan bōlardi…

* * *

Bir soatdan keyin barça axborot kanallari hayvonot boḡidagi qonli fojia – jonivorlarni beayov qirib va ularning boşlarini kuydirib taşlaş tōḡrisidagi videotasmalarni namoyiş etdi. Bu vahşiylik yoruḡ olamning barça burçaklaridagi odamlar qalbini dahşat va larzaga soldi.
Vaziyatga baho berar ekan, mamlakat boş vaziri hamma aybni allaqayoqdan paydo bōlgan, avval jonivorlarni hayvonot boḡidan şahar kōçalariga haydab çiqqan, keyin esa ularni yoqib yuborgan gazandalarga tōnkadi…