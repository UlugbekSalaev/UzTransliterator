“Bizdan rozi bōlmagan mijozning puli halolmas” - trening biznesi PCG misolida
Sōnggi vaqtlarda saviyasi haminqadar biznes-trenerlar bu soha obrōsiga putur yetkazgani bor gap. Biroq bu professional biznes-konsultantlarga nisbatan talabni kamaytirgani yōq. Ana şunday trenerlardan biri, kurslarining narxi bir neça ōn million turadigan Ibrohim Gulyamov – “Biznes-klass” loyihasining navbatdagi qahramoni.

"Perfect Consulting Group” kompaniyasi 2016 yil may oyida biznes-konsultant, amaliyotçi, marketolog, reklama va savdo bōyiça mutaxassis Gulyamov Ibrohim Ilhomoviç tomonidan taşkil etilgan.

Ibrohim Gulyamov sotuv hajmini oşiriş, mijozlar bilan işlaş va reklamadan unumli foydalaniş yōnalişlarida şaxsiy brendini yarata olgan.

Intervyu va kouçingda iştirok etgan tadbirkorlar bilan suhbat jarayonigaça şaxsan ōzimda ham bu kabi kasb egalarining faoliyatiga işonçsizlik bor edi. Real hikoyalarni, kompaniyalarning kōrgan natijasi haqida xabardor bōlib, munosabatim ōzgardi. Har bir işning ilmi bōlgani kabi, foydali biznes qilişning ham ma’lum doirada ōz ilmi borligi mavzuga içkariroq nazar taşlaganda oydinlaşib bordi.




Suhbatimiz avvalida Ibrohim Gulyamovdan konsalting firmaga asos solgan payti haqida sōradik.

“Dōstimning korxonasida işlab yurgan vaqtimda biznesni ōstiriş, rivojlantiriş haqida ōqib-ōrganardim. Amalda qōllab sinab borardik. Sekin-sekin ijobiy natija bera boşlaganini sezgaç, boşqa kompaniyalarga tavsiyalar ulaşdik. Keyin bu yōnalişni alohida biznesga aylantiriş ḡoyasi keldi.

Eng birinçi mijozlarimizning biznesini ōstirişga juda kōp harakat qilganmiz, lekin foyda kam bōlgan. Keyin-keyin harakatlar biroz kamayib, natijaviylik ōsib boraverdi. Bugungi kunga kelib, taxminan 3 ming nafar tadbirkor biznes kouçinglarimizda, umumiy hisobda 50 mingga yaqin kişi barça trening-ma’ruzalarimizda iştirok etdi”, – deydi u.


Ibrohim Gulyamov
Biz kōrsatuvni suratga oliş uçun PCG boş ofisida ham bōldik. Jami 60taça xodim işlaydigan kompaniyada sotuv bōlimi, dizaynerlar, marketologlar va hisobçilar faoliyat yuritadi. E’tiborimizni tortgani şu bōldiki, sotuv bōlimida mijozlar bilan muloqot olib boruvçi mutaxassislar iş stolida kōzgu bōlib, ōz kayfiyatini suhbatlaşiş jarayonida kōrib, tabassum bilan xuşmuomala bōlişga urinar ekan.

Ibrohim Gulyamovning esa şaxsiy xonasi yōqligi bizni hayron qoldirdi. Sababini quyidagiça izohlaşdi: “Kompaniya rahbarlarining işxonada alohida ofisi bōlişi kerak emas. U ōzini kundalik muammolarni hal qilişdan ozod qilişi va asosiy e’tiborini rivojlanişga, yangi strategiyalar tuzişga sarflaşi lozim”.

Biz Ibrohim Gulyamovning treninglari haqiqatda natija bergan-bermaganiga qiziqib, uning kurslarida qatnaşgan uç nafar biznesmen bilan ham suhbatlaşdik. Ular yaqin ōtmişdagi voqealarni maroq bilan sōzlab berişdi.

Sartaroşlikdan biznesmenlikka

“Brohouse” erkaklar saloni ta’sisçisi Akmal Ahrorxōjayev:

— 20 yildan beri sartaroşlik qilib kelaman. Oddiy işçilar oilasidan çiqqanmiz. Biznesmenlar avlodi emasman. Taqdir ekan, bir yili oyoḡim şikastlanib uyda yotib qoldim. Ōşa vaqtlarda Ibrohim Gulyamov videolarini internetdan kōrib motivatsiya olgandim. Nega men tadbirkor bōla olmayman deb savol bergandim ōzimga.


Akmal Ahrorxōjayev
Alloh şifo berdi va men ham biznes-kouçingda iştirok etiş uçun keldim. Işonsangiz, birinçi darsdan keyin uxlay olmaganman. Ōzimga siḡmay ketdim. Ōz biznesimni boşlaşga otlandim. Yigirma yil yurib, atigi ikki oy kouçing dasturda ōqigan vaqtim şu salonni oçdim. Avvalo Alloh nasib qildi, sababçisi – ustozimiz Ibrohim Gulyamov bōldi deb bilaman.

“Komfort-zonaga tuşib qolgandik...”

Revent arxitektura kompaniyasi asosçilari Farrux Hakimov va Abdulloh Abdusalomov:

— Kouçinggaça ham biznesda 10 yillik tajribamiz bor edi. Iş yurib turibdi, yetarliça vaqt va daromad ham bōlardi. Komfort-zonaga tuşib qolgandik. Hatto studiyaga borib qōşiq kuylab ham kōrdik. 1-2 darslarda ōqiganimizdan keyin esa miya “portladi”. Kengayiş harakatiga tuşib qoldik.


Farrux Hakimov va Abdulloh Abdusalomov
Yangi filialni ōşa ōquv vaqtida oçdik, ustozlarni, boşqa iştirokçilarni, eski yōqolib ketgan mijozlarimizni ham taklif qildik. Ōşa kunning ōzida buyurtma tuşdi. Vaholanki, u kuni biz sotuv qilmayotgandik. Hozir xodimlarimiz soni uç barobar oşgan. Bu kattaroq va kōproq loyihalar bilan işlaş imkonini beradi.

“Ming dollarni maqsad qilib, 10 ming dollarga çiqdim”

“Novza eşiklari” brendi asosçisi Siddiq Umarov:

— Oxirgi pulimni kouçing darslari uçun tōlaşga rosa ōylanganman. Dōstlarimga aytganimda “jinnimisan?!” deb tanqid qilişgan. Istihora namozini ōqidim. Allohdan xayrli qilişini sōrab duo qildim. Va darsga borişga qaror qildim.


Siddiq Umarov
Asli 2016 yildan beri eşik yasab, yetkazib beriş bilan şuḡullanar edik. Lekin rivojlanib ketmagan. Foydamiz dilerlarning qarzida qolib ketardi. Dars boşida “A” va “B” nuqtalarni belgilaşimizni, hozir qança daromad va kutilayotgan ōzgarişni kiritişimizni sōraşdi. Maqsadning kiçikligini qarang, oylik daromadga 1000 dollar yozgan ekanman. Hali ikki oylik darslar tugamasdan “B” nuqta kōrinmay ketdi. Avvaliga 5000, hozir esa oylik 10 000 dollarlik daromadga kōtarildik, alhamdulillah.

***

“Jamoaga maqsadi bir insonlarni tōplaş kerak”

PSG vakillarining aytişiça, kompaniyaning maqsadi – tadbirkorlarning biznesini yangi bosqiçga kōtariş va şu orqali odamlar turmuşini yaxşilaş. Kompaniyaning faoliyat yōnalişlari haqida bilib olgaç, Ibrohim Gulyamovdan ōzining bu hayotdagi oliy maqsadi va yoş tadbirkorlarga tavsiyalari haqida sōradik.



“Oliy maqsadim – Allohning diydoriga yetiş, Uni rozi qiliş. Qolgan barça amal-harakatlarimni şu yōlga tōḡrilayman. Jamoaga yordamçilar olayotganda ham maqsadlari bir manzilga eltadigan kişilarni kemaga taklif qilamiz. Şunda kuçlar bir niyatda birlaşadi. Boşqa tomonga suzaman degan nizolar yuzaga kelmaydi.

Biznesga kirmoqçi bōlgan yoşlarda bir kamçilik kuzatilib turadi. Ular bittada va tez muvaffaqiyatga erişişni xohlaşadi. Ilm ōrganib, tajriba va kōnikma evaziga yuqori poḡonalarga kōtariliş mumkin.

Zamon bilan hamnafas bōliş kerak. Sōnggi texnologiyalarni tadbirkorlikka joriy qilib borişni maslahat beraman. Işga yollaşda faqat qarindoşlargagina nomzod sifatida qaraş – bizning hududlarda uçrab turadigan muammolardan. Munosib xodimni, ilmli va tajribali kadrlarni işga oliş rivojlaniş ehtimolini oşiradi”, deydi u.

“Har qança katta moddiy taklif bōlsa ham, insonga zarar keltirişi mumkin bōlgan spirtli içimliklar va tamaki savdosi, kredit bilan şuḡullanadigan sohalarga maslahat ham bermaymiz, ōzimiz şuḡullanmaymiz ham”, deya qōşimça qildi suhbatdoşimiz.

***

Biznesda ilmning ōrni, foyda oliş, sarmoyani tōḡri işlatiş haqida tasavvur hosil qilmoqçi yoki tadbirkorlikka ilk qadamni qōyiş arafasida bōlsangiz, kōrsatuvni albatta kōring. Buning uçun yana boşqa raḡbat ham bor.

“Perfect Consulting Group” kompaniyasi “Biznes-klass” tomoşabinlari uçun maxsus yutuqlar taklif etadi. Ibrohim Gulyamovning 15-biznes kouçingi uçun 7 million sōmlik vauçerlar taqdim etilmoqda. Birinçi murojaat qilgan 5ta talabgorgina foydalana oladi, xolos. Şoşiling, çegirmani qōlga kiritiş uçun promokod – “biznesklass”.



Bundan taşqari, YouTube'dagi video ostiga qoldirilgan eng qiziqarli 5ta izoh muallifiga yirik sarmoyaçi, milliarder Uorren Baffet qalamiga mansub kitob hadya etiladi. Ḡoliblar ikki haftadan sōng YouTube'da yozilgan ōşa fikr ostiga rasmiy kanalimiz tomonidan yozilgan bildiriş orqali e’lon qilinadi.