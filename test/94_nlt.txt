1,5 “limon” tikilgan biznes - paket va qadoq işlab çiqariş korxonasiga sayohat
“Oilaviy biznesimiz kasodga uçrab, Amerikadagi ōqişimni taşlab qaytişga majbur bōldim. Ōşa vaqtda Islom hayotimni ōzgartirdi, kompaniyamizni qayta tiklaşda hazratning kitoblari katta rol ōynadi”. Business Class'ning yangi soni “Maya Plast” kompaniyasi asosçisi Asror Toirovning muvaffaqiyat hikoyasi bilan taniştiradi.

Toşkent viloyati Qibray tumanida joylaşgan sellofan paket va qadoq işlab çiqaruvçi Maya Plast zavodi uç qismga bōlinadi. Dastlabki bosqiçda Rossiyadan keltirilgan va mahalliy xomaşyodan oddiy sellofan işlab çiqariladi, ikkinçi bosqiçda unga dizayn muhrlanadi va yakunda qadoq-paketlar tayyor holatga keltiriladi.

Kompaniya asosçisi Asror Toirov Maya Plast’ning dunyoga keliş tarixi bilan ōrtoqlaşdi.




“Ōzim tadbirkorlar oilasida tuḡilganman. Yaşaşimiz yaxşi edi. Dadam ōqisin, dunyoqaraşi kengaysin deb Amerikaga ōqişga jōnatgan. Lekin oilaviy biznesimiz kasodga uçrab, Ōzbekistonga qaytişga majbur bōldim. Ukam bilan birga ota kasbni ōrganib, yordamga kirişdik.

Avvallari biznesda hamma narsa mumkin, bu şunçaki iş deb tuşunardim. Vaqti kelganda savdoga yolḡon ham aralaşib ketardi. Lekin Islom ruhimga ōzgariş olib kirdi. Şayx Muhammad Sodiq Muhammad Yusuf hazratlarining kitoblarini ōqib, hayotimga va biznesga tatbiq eta boşladim. Halollikda baraka borligiga ōzimiz guvoh bōldik. Uylaniş davrlari kelib, otamdan oq fotiha olgan holda ōzim alohida kompaniyaga asos soldim”, deydi u.





Bugungi kunda yaxşi tanilgan kōplab brendlarga xizmat kōrsatib kelayotgan Maya Plast kompaniyasi ōz mijozlariga yuqori sifatdagi sellofan paket va işlab çiqaruvçilarning mahsulotlariga bejirim kōrinişdagi qadoqlarni taklif qilyapti. Narxlar buyurtma hajmiga qarab belgilanişi, salmoḡi yirik kelişuvlarga bonus sifatida dizayn va qolip tayyorlaş işlari bepul amalga oşirib berilar ekan. Korxonada 50 nafarga yaqin xodim faoliyat yuritmoqda.







Bu turdagi biznesga qay darajada talab va ehtiyoj bor ekaniga qiziqdik. Ma’lum bōlişiça, bozorda şu yōnalişning ōzida raqobatçilar yetarliça topilar ekan. Aytişlariça, ularning katta-kiçikligi uskunalarning turi, xizmatning sifati va bir vaqtda bajarib berilayotgan iş kōlamiga qarab farqlanadi.





“Buyurtmalar kōpaygani sari, kattaroq sarmoya kerak bōla boşladi. Sinfdoşim Otabek Yusupov bilan şerikçilikda işni davom ettirdik. Alhamdulillah, Alloh ōzi işlarimizni oson qildi. Yildan yilga kengayib boraverdik. Şu kunga qadar qariyb 1,4 million AQŞ dollari kompaniya rivojiga tikildi. Şu yil 700 ming dollarlik, 2024 yilgaça esa 2 million yevrolik uskuna xarid qilib, yanada sifatli xizmat kōrsatişni mōljal qilib turibmiz”, — deydi kompaniya asosçisi.