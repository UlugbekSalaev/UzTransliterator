Suv — bebaho ne’matning beqiyos imkoniyatlari

Ona zaminimizdagi elektr va issiqlik energiyasi hosil qilişda asqatadigan neft, gaz, kōmir kabi tabiiy boyliklar çeksiz emas, ular ertami-keçmi, baribir, tugaydi. Ayniqsa, odamzodning ularga nisbatan “iştahasi” tobora “karnay” bōlib borayotgani bu jarayonni yanada tezlaştirmoqda. Şu bois energiyaning muqobil manbalaridan imkon qadar kōproq foydalaniş hozirgi davrning eng dolzarb vazifalaridan sanaladi. Mazku muammoni ijobiy hal etişda esa Yerdagi tiriklik asosi sanalmiş suv ham juda qōl keladi. Çunki u qaçonlardir rōy berişi muqarrar bōlgan murakkab vaziyatdan qutuliş imkonini beruvçi omillar sirasiga kiradi. Eng muhimi, obi hayotning afzalliklari quyoş, şamol va havo singari qayta tiklanadigan energiya manbalarinikidan aslo qolişmaydi.

Aslini olganda, suv energiyasi inson ōz maqsadlari yōlida ōzlaştirgan eng dastlabki beminnat quvvatlardan biri hisoblanadi. Masalan, ibtidoiy kōrinişdagi eski tegirmonlarni eslaylik. Ularning işlaş tartibi ōta oddiy, ayni çoḡda, juda ḡaroyibdir: ḡildiraklar oqim ta’sirida harakatlanişi asnosi oqarsuvning kinetik energiyasi mexanik energiyaga aylanadi. Mohiyatan qaraganda, hozirgi barça gidroelektrostantsiyalar ham aynan şunday tartibda işlaydi. Faqat bitta muhim farqi – bu jarayonda mexanik energiyadan elektr energiya olinadi.

Suv energiyasining boşqa energiyaga aylanişini, kōrinişiga qarab, taxminan uç turga bōliş mumkin.

Birinçisi – okean suvlarining kōtariliş-pasayiş energiyasi. Nafsilambrini aytganda, bu juda qiziqarli jarayon. Şu bois uni fan va texnika rivojlanmagan zamonlarda tuşuniş qiyin bōlib kelgan. Endilikda esa hammasi kunday ravşan: Quyoş va Oy kabi yirik hamda Yerga yaqin fazoviy jismlar ōz gravitatsiyasi, ya’ni tortişiş kuçi ta’sirida okeanlarda ulkan ōrkaçlar hosil qilib, suvning notekis taqsimlanişiga sababçi bōladi. Ayni holatda Yerning ōz ōqi va Quyoş atrofida aylanişi tufayli suv harakatga keladi va tōlqinlarga aylanib, qirḡoqlar sari surila boşlaydi. Lekin xuddi şu damlarda okeanning Oyga nisbatan ōrni tortişiş ta’sirini kamaytirgan holda ōzgaradi.

Eng muhimi, sayyoramiz yuzasining 70 foizi okeanlar bilan qoplangan. Ularda tōlqinlar doimiy ravişda mavj uradi, suv kōtarilib pasayadi yoki turli oqimlar rōy beradi. Ana şu jarayonda juda quvvat yuzaga keladi. Agar undan foydalana olsak, atigi ikki foizi jumlai jahonni elektr energiyasi bilan ta’minlaş uçun kifoya qiladi. Şu bois oxirgi paytlarda okean tōlqinlari kuçidan ayni maqsadda foydalaniş bōyiça dunyo miqyosida keng kōlamli izlanişlar olib borilayapti. Masalan, Amerikadagi Ocean Power Teçnologies kompaniyasi bundan sal oldin qiymati 12 million dollarga teng loyiha asosida Gavayya orollariga okean tōlqinlari vositasida elektr energiya işlab çiqaradigan generatorlar ōrnatişga kirişdi.

Darvoqe, uşbu imkoniyatdan foydalaniş uçun qirḡoqlar bōylab dambalar va texnik qurilmalardan iborat maxsus havzalar quriladi. Kōtariliş çoḡida ular suvga tōladi. Pasayiş çoḡida esa yana orqaga, ya’ni ummon sari harakatlanayotgan suv ōz oqim kuçi bilan turbinalarni aylantiradi. Bu elektr energiyasi hosil qilişda qōl keladi. Muhimi, suvning kōtariliş balandligi imkon qadar yuqori bōlişi kerak. Aks holda, ezgu umidda barpo etilgan elektr stantsiyasi ōzini oqlamaydi. Şu bois bunday inşootlarni suv ōzining doimiy sathiga nisbatan eng kamida ōn metrça balandlikka kōtariladigan tor ōzanlarda barpo etiş maqsadga muvofiqdir. Faqat bitta taşvişlanarli jihati – dambalar okeandan kōtarilgan suvning çor tarafga yoyilişiga sababçi bōladi. Oqibatda qirḡoq bōyidagi quruqliklarni şōr suv bosib, ōşa hududning biologik tizimini ōzgartirib yuboradi.

Ikkinçisi – dengiz tōlqinlari energiyasi. Uning soliştirma quvvati nihoyatda katta bōlib, okean tōlqinlarinikiga nisbatan beş-beş yarim baravar ortiqdir. Agar dengiz tōlqinining balandligi ikki metr atrofida bōlsa, bu kōrsatkiç 80 kVt/m.ga kōtarilişi mumkin. Ammo uning hammasini tōla-tōkis ravişda elektr tokiga aylantiriş muşkul, faqat 85 foizidan foydalaniş mumkin. Ustiga-ustak, bu energiya asosida işlaydigan qurilmalarni bunyod etiş ança murakkab iş. Şu bois hozirça dengiz tōlqinlari quvvatidan foydalaniş unçalik keng yoyilmay, tajriba tadqiqotlari darajasida qolib kelmoqda.

Uçinçisi – yomḡir suvlari vositasida işlaydigan gidroelektrstantsiyalar. Energiyaning bu turi uçta muhim unsur – suv, havo va quyoşning ōzaro hamkorlikdagi “faoliyati” tufayli insoniyat koriga yaraydi. Binobarin, kōllar, dengizlar va okeanlar suvining muayyan qismi oftob nurida buḡlanib, havoga kōtariladi. Şamol esa ularni bulut sifatida jamlanadigan balandlikka olib çiqadi. Keyin gazsimon suv yomḡirga aylanib, yana yerga qaytib tuşa boşlaydi. Uning yōliga beminnat manbani bir joyga tōplab, elektr tokiga aylantiruvçi inşootlar tiklanadi. Ular işlab çiqaradigan energiya miqdori kōp jihatdan yomḡir suvlarining neçoḡli balanddan tuşişiga boḡliq bōladi. Şu bois GESlar oqim kattaligini ham boşqariş imkonini beruvçi dambalar bilan ōraladi. Albatta, bunday ulkan inşootni quriş uçun juda katta mablaḡ kerak bōladi, ammo GES, işlatiladigan resurslarining bitmas-tuganmasligi va undan bemalol foydalaniş mumkinligi şarofati ōlaroq, ōziga sarflangan xarajatlarni tōla-tōkis qoplaydi.

Tabiiy, “Har tōkisda – bir ayb!” deganlaridek, suv energiyasining yuqorida bayon etilgan turlarining ijobiy jihatlari bilan bir qatorda, salbiy tomonlari ham bor. Misol uçun, suvning kōtarilişidan paydo bōladigan energiyadan foydalaniş uçun GES quriş tufayli katta maydonlar suv ostida qoladi. Oqibatda mahalliy nabotot va hayvonot olami jiddiy zarar kōradi. Biroq, bunday talafotlarga sababçi bōlişidan qat’i nazar, ōşa inşootlar ekologik jihatdan ança afzal ekanligini unutmaslik lozim. Harqalay, ular atmosferani ifloslantirmaydi, faqat muayyan joygagina ma’lum darajada ziyon-zahmat yetkazadi.

Şu bois hozir uşbu stantsiyalarning zararini imkon qadar kamaytiriş çoralari kōrilayapti. Ulardan foydalanişning yangi-yangi usullari yaratilib, turbinalar tuzilişi izçil ravişda takomillaştirilayapti. Taklif etilgan usullardan biriga kōra, turbinalardan ōtgan suv boşqa yoqqa oqib ketmaydi, balki stantsiya poyidagi yirik havzaga borib quyiladi. Zarur hollarda u atom yoki issiqlik energiyasi yordamida yana yuqoriga haydaladi va takroran elektr toki hosil qiliş maqsadida işlatiladi. Bu usul ham iqtisodiy, ham ekologik jihatdan ança samaralidir.

Yana bir ajabtovur ḡoyaning mualliflari Frantsiyadagi atom energetikasi bōyiça komissiya ekspertlari bōlişdi. Ular yomḡir zarbidan unumli foydalaniş taklifini olḡa surdilar. Mazkur ḡoyaga kōra, pezokeramik elementga kelib urilgan yomḡir tomçilari ularga fizik ta’sir kōrsatadi va potentsial elektr quvvat vujudga kelişi uçun zamin yaratadi. Aniqroḡi, bu elektr zaryad, xuddi elektr signal mikrofonda tebranişga aylanganidek, şaklini ōzgartirib, tok oliş imkonini beradi. Şu tariqa inson manfaatiga xizmat qila boşlaydi.

Darhaqiqat, suyuqlik, buḡ, gaz va muz kabi turli şakllarga kira oladigan suv elektr energiyasi hosil qilişda har tomonlama katta ahamiyatga egadir. Şuning uçun ham bugungi kunda gidroenergetika juda yaxşi rivojlangan va dunyo miqyosida işlab çiqarilayotgan elektr energiyasining 25 foizi uning hissasiga tōḡri keladi.

Beqiyos imkoniyatlariga qarab, baralla aytiş mumkinki, energetika sohasida suvdan foydalaniş ḡoyat istiqbolli yōnalişlardan biri hisoblanadi.