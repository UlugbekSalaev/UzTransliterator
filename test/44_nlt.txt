Ubaydulla Uvatov. Imom at-Termiziy — buyuk muhaddis (1990)

Zamonaning zayli bilan kamina xizmat yuzasidan kōp yillar qator arab mamlakatlarida arab tili tarjimoni bōlib işlaşga tōḡri keldi. Arablar diyorida uzoq yillar yaşaşning ōzi, fikrimizça, har qanday arabşunos uçun ham bir olam quvonçli holdir. Çunonçi, ōzing tilini ōrgangan diyor bilan yaqindan tanişiş, insoniyat madaniyatiga, faniga ulkan hissa qōşgan bu qadimiy xalqning urf-odatlari, rasm-rusumlari, turmuş tarzi bilan bevosita tanişişning ōzi katta maktabdir. Uşbu safarlar çoḡida olingan xilma-xil va boy taassurotlar uzoq yillar xotirada qoladi, albatta.

Lekin arablar diyoridan qalbimda mustahkam ōrnaşib qolgan bir ajib tuyḡu umrbod xotiramdan çiqmasa kerak. U ham bōlsa, arablarning uzoq ōtmişda yaşab ōtgan ōrta osiyolik buyuk olimlarga bōlgan katta hurmat-e’tibori, ularga nisbatan iliq munosabatlaridir. Muso al-Xorazmiy, Mahmud az-Zamaxşariy, Abu Rayhon al-Beruniy, buxorolik Imom al-Buxoriy, Abu Bakr Muhammad an-Narşaxiy, Abu Ali ibn Sino (arablar orasida u şayx ur-rais nomi bilan ham maşhur), termizlik Abu Iso Muhammad at-Termiziy, Hakim at-Termiziy, Sobir at-Termiziy, şuningdek As-Samarqandiy, Aş-Şoşiy (at-Toşkandiy), Al-Farḡoniy, Al-Marḡiynoniy taxallusi bilan atalib, kōhna zaminimizda tavallud topgan kōplab olim va mutafakkirlarning arab mamlakatlarida ḡoyatda maşhurligi, ularning nomi zōr hurmat-e’tibor bilan tilga olinişi ḡoyatda faxrlidir. Uşbu allomalar nomidagi kōçalar, maydonlar, kutubxonalar, kitob dōkonlari va şifoxonalarda bōlganimda buyuk vatandoşlarimiz uçun qalbim ḡurur va iftixorga tōlganligini sōz bilan ijodalaş qiyin.

Ōrta Osiyo zamini tarbiyalab yetiştirgan uşbu mutafakkirlar qōlyozmalarining Qohira va Baḡdod, Damaşq va Bayrut, Tripoli va Ommon qōlyozma xazinalarida kōz qoraçiḡiday avaylab saqlanişi, ularning hayoti va boy ijodiy merosiga baḡişlanib çop qilingan xilma-xil yirik tadqiqotlar, ilmiy işlar, risolalar ular qalamiga mansub asarlarning katta ilmiy va amaliy ahamiyatidan dalolat beradi. Zotan, ular yaratgan asarlar ōrta asrlar ilm-fanining barça sohalarini qamrab olganligini ham eslatiş ōrinlidir. Yuqorida zikr qilganimiz allomalarning deyarli hammasi zamon taqozosi bilan ōz asarlarini arab tilida yozganligi ham uşbu jarayonda muayyan ahamiyat kasb etgan.

Diyorimizdan çiqib jahonşumul ahamiyatga ega asarlar yaratgan buyuk allomalardan biri maşhur muhaddis (hadis ilmi olimi) Abu Iso Muhammad at-Termiziydir.

Uning tōliq ismi Abu Iso Muhammad ibn Iso ibn Savra ibn Muso ibn ad-Dahhok as-Sullamiy (umrining oxirlarida kōzi ojiz bōlib qolganligidan ad-Dariyr taxallusi bilan ham atalgan) at-Termiziy bōlib, u hijriy hisobida 210 (milodiy 825) yilda Termizda unça badavlat bōlmagan oilada tavallud topdi. Ōrta osiyolik maşhur olim va tarixçi Abu Saad Abdulkarim As-Sam’oniyning (1113—1167) «Al-Ansob» nomli asarida qayd etilişiça, At-Termiziy Buḡ (hozirgi Şerobod nohiyasi) qişloḡida vafot etganligi uçun uning nomiga al-Buḡiy taxallusi ham qōşilgan.

Uning yoşlik yillari Termiz şahrida ōtib, dastlabki ma’lumotni ham şu şaharda olgan. Çunonçi, yozma manbalar va tarixiy osoru-atiqalardan ma’lumki, ōrta asrlarda Xorazm, Buxoro, Samarqand singari Termiz ham Ōrta Osiyoning ilmfan va madaniyati rivojlangan ōlkalardan biri bōlgan. Bolaligidan ōta ziyrakligi, yodlaş quvvati, xotirasining kuçliligi va noyob qobiliyati bilan ajralib turgan At-Termiziy diniy va dunyoviy fanlarni, ayniqsa hadis ilmini alohida qiziqiş bilan egallagan.

U ōz bilimlarini boyitiş maqsadida keyinçalik kōpgina Şarq mamlakatlarini ziyorat qilgan. Jumladan, uzoq yillar Iroqda, Isfahon, Xuroson, Makka va Madinada yaşagan. Kōp yillar davom etgan safarlari çoḡida At-Termiziy ilm-fanining turli sohalaridan — ilm al-qiroat, ilm al-bayon, fiqh, tarix, ayniqsa ōzi yoşligidan qiziqqan hadis ilmidan ōz davrining yirik olimlaridan ta’lim oladi. Imom Ismoil al-Buxoriy, Imom Muslim, Imom Abu Dovud, Qutayba ibn Sa’iyd, Isxoq ibn Muso, Mahmud ibn Ḡaylon kabi maşhur muhaddislar uning ustozlari edi.

Manbalarda yozilişiça, hadislarni tōplaşda va ōrganişda At-Termiziy har bir qulay fursatdan foydalangan. U yōlda, safarda bōlganda ham, bir joyda muqim turganda ham ōz ustozlaridan va uçratgan roviylaridan eşitgan hadislarni darhol yozib olib, alohida-alohida qayd qilib borgan. Şu tariqa payḡambar alayhissalom haqidagi va uning ōzlari aytgan xilma-xil va kōpdan-kōp hadislarni tōplagan va ularni muntazam ravişda tartibga keltirib, katta muvaffaqiyatga erişgan.

Ōz davrining yetuk muhaddis olimi sifatida tanilgan At-Termiziy kōpdan-kōp şogirdlarga ustozlik ham qilgan. Hadis ilmidagi uning şogirdlaridan Makhul ibn al-Fadl, Muhammad ibn Mahmud Anbar, Hamad ibn Şokir, Abu ibn Muhammad an-Nasafyun, Al-Haysam ibn Qulayb aş-Şoşiy, Ahmad ibn Yusuf an-Nasafiy va Abu-l-Abbos Muhammad ibn Mahbub al-Mahbubiylarni kōrsatiş mumkin. Kōp yillar xorijiy mamlakatlarda bōlganidan keyin At-Termiziy ōz yurtiga yirik muhaddis olim sifatida qaytadi, ijodiy iş va şogirdlar tayyorlaş bilan maşḡul bōladi. U 279 hijriy (milodiy 892) yilda Termizdan unça uzoq bōlmagan Buḡ qişloḡida vafot etadi va şu yerda dafn qilinadi. Uning qabri hozirgi paytda davlat tomonidan muhofaza etiladigan tarixiy yodgorlik bōlib, ziyoratgoh hisoblanadi.

At-Termiziy bir qança ilmiy asarlar yaratgan bōlib, ularning aksar qismi bevosita hadislarga baḡişlangan. Şu xususdan bu ōrinda hadis ilmi haqida ham qisqaça tōxtalib ōtiş foydadan xoli bōlmas. Gap şundaki, VII asrning birinçi yarmida tirixiy jihatdan qisqa muddatda yuzaga kelgan Qur’on islom ta’limotida katta madaniy va tarixiy ahamiyatga ega asosiy manba bōlsa-da, musulmon dunyosining ijtimoiy, huquqiy va ahloqiy tomonlariga oid jamiki masalalarni har tomonlama tōkis qamrab ololmagan, albatta. Şu boisdan ham islom dini çegaralarining kengayişi va uning qonun-qoidalariga asoslangan jamiyat rivojlangani sari turli-tuman yangi ḡoyaviy fikr-mulohazalar va kōrsatmalarga ehtiyoj tobora kuçaya borgan. Şu sababli barça jihatlardan namunali zot hisoblangan payḡambar Muhammad alayhissalomning ōzlari aytgan ibratomuz pand-nasihatlar, diniy va axloqiy masalalarga qaraşlari va kōrsatmalari hamda payḡambar alayhissalom hayoti, faoliyati xususida uning qarindoş-uruḡlari, sahobalari, yaqin safdoşlari aytgan hikoyat va rivoyatlar — hadislarni tōplaş keng kōlamda avj olgan. Şunga kōra, Islom ta’limotida hadislar Qur’ondan keyin turadigan muhim manbalar hisoblanadi.

Hadislarni tōplaş, ōrganiş va tarḡib qiliş bilan şuḡullangan olimlar muhaddislar deb atalgan. Islom ulamolari ōrtasida ilk davrdan boşlab hadislarning tōḡriligi, ularning işonçli manbalarga asoslanişiga katta e’tibor berilgan. Çunonçi, ilk davrlardayoq noaniq, çala-çulpa, hatto soxta hadislar ham el orasida tarqay boşlagan. Şunday paytlarda ular qayta-qayta tekşirilib, olimlarning betinim mehnati natijasida asli holiga qaytarilib, yozma ravişda qayd qilingan. Natijada islomşunos yirik ulamolar orasida işonçli manbalar asosida tōplangan va tartibga keltirilgan oltita hadislar tōplami mualliflari eng nufuzli va işonçli muhaddislar deb tan olingan. Mana şu tan olingan maşhur muhaddislardan biri Imom at-Termiziydir.

At-Termiziyning qalamiga mansub ilmiy asarlarning aksar qismi bizgaça yetib kelgan. Şulardan «Al-Jomi’ («Jamlovçi»), «Aş-Şamoil an-nabaviya» («Payḡambarning alohida fazilatlari»), «Al-Ilal fi-l-hadiys» («Hadislardagi oḡişişlar»), «Risola fi-l-xilof va-l-jadal» («Hadislardagi ixtilof va bahslar haqida risola»), «At-Tarix» («Tarix»), «Kitob az-Zuhd» («Taqvo haqida kitob»), «Kitob ul-asmo va-l-kuna» («Ismlar va laqablar haqida kitob») va boşqalarni kōrsatiş mumkin.

At-Termiziyning asarlari içida eng maşhuri, şubhasiz, «Al-Jomi’» bōlib, avval eslatib ōtganimizdek, u payḡambar alayhissalomga doir oltita işonçli hadislar tōplamlaridan biridir. Uşbu asar ilmiy adabiyot va manbalarda «Al-Jomi’ al-kabir» («Katta tōplam»), «Al-Jomi’ us-sahiyh» («Işonçli tōplam»), «Jomi’ at-Termiziy» («Termiziy tōplami»), «Sunan at-Termiziy» («Termiziy sunnatlari») kabi nomlar bilan ham ataladi.

At-Termiziyning maşhur ta’liflaridan yana biri «Aş-Şamoil an-nabaviya» («Payḡambarning alohida fazilatlari») bōlib, bu asar ba’zi manbalarda «Aş-şamoil fi şamoil an-nabiy sallollohu alayhi va sallama» nomi bilan ham keltirilgan. Asar payḡambar alayhissalomning şaxsiy hayotlari, u kişining suvrat va siyratlari, ajoyib fazilat va odatlariga oid 408 hadisi şarifni ōziga jamlagan qimmatli manbadir. Bu ōrinda şuni ta’kidlaş kerakki, payḡambar alayhissalomning fazilatlari, odatlari haqidagi hadislarni tōplaş bilan juda kōp olimlar—muhaddislar şuḡullanganlar va bu xildagi hadislar turli-tuman kitoblardan ōrin olgan. Lekin At-Termiziy asarining yuqoridagi asarlardan afzalligi va farqi şundaki, u hadislarni muntazam ravişda tōplab, muayyan tartibga keltirgan va yaxlit bir kitob şaklida jamlagan.

«Aş-Şamoil an-nabaviya» azaldan islomşunos olimlar va tadqiqotçilarning diqqatini ōziga jalb etib keladi. Arab tilida bitilgan uşbu asarga bir qança şarhlar ham yozilgan, Şu bilan bir qatorda uşbu asarning tili ravon va uslubi ḡoyatda oddiyligini ham qayd qilib ōtiş ōrinlidir. Asarning fors va turk tillariga tarjima qilinganligi ham unga bōlgan qiziqişning kattaligidan dalolat.

«Aş-Şamoil an-nabaviya»ning birinçi qismida keltirilgan hadislar payḡambar alayhissalomning suvrat (taşqi qiyofa)lariga baḡişlangan, bularga kōra, payḡambarimiz novça ham, pakana ham emas, balki ōrta bōyli, yaḡrindor, qōllari gōştdor (bōlali) va doimo jun bilan qoplangan, kaftlari bōliq, qirḡiyburun, peşonalari keng, kōzlari katta-katta bir zot bōlgan.

Asarning ikkinçi qismida keltirilgan hadisi şariflar esa payḡambar alayhissalomning içki dunyosiyu ahloqiy fazilatlarini bayon qiladi. Bu hadislar bilan tanişar ekanmiz, Muhammad alayhissalom ahloqiy jihatlardan namunaviy, mukammal bir zot ekanligini, muomalada uning kattalaru-kiçiklar, ayollaru erkaklar, boylaru-kambaḡallar bilan ōzini bir xil muomalada tutişini, rōzḡor va oila yumuşlarida ōz xotinlariga astoydil kōmaklaşib yordam berganini, agar biror gunoh qilib qōygan kişi uzr sōrasa, uning gunohini keçirganini, barça odamlar bilan ōta latofatli munosabatda va şirinsuxan bōlganini, yōlida uçragan barça kişilarga birinçi bōlib salom berib, hol-ahvol sōraşişini bilib olamiz. Bu ōrinda payḡambar alayhissalomga mansub ba’zi hadisi şariflarni keltiramiz:

— As-salom qabl al-kalom («Avval salom ber, keyin sōzla»).

— Ot ustidagi suvoriy piyodaga (avval) salom beradi, yurib ketayotgan ōtirgan kişiga, ozçilik kōpçilikka salom berişi kerak.

— Agar ovqatlanayotgan jamoa yoniga bir kişi kelib salom bersa, taomga taklif qiling, agar salom bermasa, taklif qilmang.

«Aş-Şamoil an-nabaviya»ning XVI asrga oid bir qōlyozmasi Toşkentda, Ōrta Osiyo va Qozoḡiston musulmonlari Diniy Boşqarmasi kutubxonasida saqlanmoqda. 1980 yilda Toşkentda Diniy boşqarma buyurtmasi bilan «Aş-Şamoil an-nabaviya»ning uşbu qōlyozmasi ofset tariqasida naşr etilgan bōlib, undagi qisqaça sōzboşi Ōrta Osiyo va Qozoḡiston musulmonlari Diniy boşqarmasi hay’atining sobiq raisi, marhum muftiy Ziyovuddinxon ibn Eşon Boboxon hazratlari tomonidan yozilgan.


Yaqinda Toşkentda Abu Iso Muhammad ibn Iso at-Termiziy tavalludining 1200 yilligiga baḡişlangan xalqaro islom anjumani muvaffaqiyatli ōtdi. Anjumanni Ōrta Osiyo va Qozoḡiston musulmonlari diniya boşqarmasining raisi muftiy Muhammad Sodiq Muhammad Yusuf oçdi va ma’ruza qildi.

Buyuk vatandoşimiz Abu Iso Muhammad atTermiziy bizga boy ilmiy meros qoldirgan. Afsuski, bu qimmatbaho meros jumhuriyatimizda juda kam ōrganilgan. Keng jamoatçilik ommasi ham uning hayoti va ijodi haqida ḡoyatda oz ma’lumotga ega. Ōrta Osiyo va Qozoḡiston musulmonlari Diniy Boşqarmasi taşabbusi bilan şu yil sentyabr oyida At-Termiziyning 1200 yillik yubileyi ōtkazilişi buyuk muhaddis olim ilmiy merosini har tomonlama tōliq ōrganişda sezilarli qadam bōladi, deb umid qilamiz.

