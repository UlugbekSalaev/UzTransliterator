Emin Usmon. Mas’ullik (1991)

Ōzbekiston maorif vaziriga oçiq xat

BIRINÇI XAT

Muhtaram vazir!

Bundan ikki yil muqaddam jumhuriyat radiosi orqali şu yuksak lavozimni egallab ōtirgan sobiq hamkasbingizga murojaat qilib, bolalar tarbiyasi va maorif sohasidagi ayrim notōḡri işlar xususidagi fikrlarim bilan ōrtoqlaşgan edim. Garçand ōzbek tiliga davlat tili maqomi berilgan, katta-katta anjumanlar ona tilimizda ōtkazilayotgan, kōça-kōyda, jamoat qatnov vositalarida ōz tilingda gaplaşiş aybsitilmay qōyilgan bōlsa-da, ōzbek radiosining eşittirişlarini kōpçilik eşitmas, xususan, mōtabar şaxslarimiz bunga imkon topişlari mahol ekan, şekilli. Radio tōlqinlari orqali aytilgan keskin, munozarali fikrlarimga heç kim na ijobiy, na salbiy munosabat bildirmadi. Bu nima, turḡunlik davridan meros qolgan befarqlikmi yoki tepsa tebranmas, loqayd bōlib qolganimizning isbotimi? Bir qalamkaş maktabdagi ahvol, bolalar tarbiyasidagi kamçiliklar haqida ōz mulohazalari bilan ōrtoqlaşsa-yu, uning gapini eşitadigan odam topilmasa. Bu faqatgina jamoatçilik fikriga nopisandlik emas, balki ōz qobiḡiga ōralib oliş, qolipga solingan kōrsatmalardan, allaqaçon siyqasi çiqqan biryoqlama, yangliş usullardan çekinişni istamaslik, yangiça ōylaşdan, dunyoga oçiq kōz bilan qaraşdan hadiksiraş, xolos.

Maorif tariximizga bir nazar taşlasak yer yuzida yaratilgan birinçi darslik meloddan 2870 yil avval yaşagan Misr hukmdorining vaziri Pitox Xutibning «Axloqnoma»sidir. Bizda ham şunday kitob bormi? Biz tarbiyaning maḡzi axloq-odobda deb hisoblaymizmi? Agar şunday deb hisoblasak, mamlakatdagi qaysi maktabda axloq darsi ōtiladi? Men yuqorida afsus bilan tilga olgan befarqlik munosabatining ōziyoq biz kattalarning axloqi, madaniyati kōngildagidek emasligidan dalolat bermaydimi? Ōzaro hurmat, bir-birining fikrini eşita oliş yuksak insoniy madaniyatni, samimiyatni taqozo etadi. Şu bois uluḡ xitoy mutafakkiri Kongfuzi ōzining «Vafodorlik» nomli kitobida: «Vafoning şarti mehribonlikdir», deb yozadi. U har tomonlama komil insonni voyaga yetkaziş uçun avvalo inson qalbiga mehr-şafqat uruḡini ekiş zarurligini uqtiradi. Agar Kongfuzi ta’limotidan kelib çiqsak, maorifning bugungi ahvoli kişini quvontirmaydi. Avvalo Siz boşçilik qilayotgan vazirlikning nomi, vazifasi sōnggi ikki-uç yil içida bir neça bor ōzgartirilgani, maorif degan sōzning ōzi ham iste’moldan çiqarib taşlangani, bu sohaga ajratiladigan pul harbiy sarf-xarajatlardan bir neça ōn barobar kamligi bola tarbiyasi, ilm berişdek şarafli vazifa davlat tepasiga çiqib olgan har bir mansabdor şaxsning xohiş-irodasiga boḡliq ekani kōrinib turibdi.

Maorif degan ibora ma’rifatdan olingan. Maorifçilar ma’rifat, ya’ni ziyo tarqatuvçilardir. Afsuski, bugungi kunga kelib bu nuqtai nazarning ōzi ōzgarib ketdi, hatto maorifni xalq ta’limi degan sun’iy va zōrma-zōraki atama bilan almaştirdik.

Muhtaram vazir!

Nima uçun Sovetlar mamlakatida muayyan arboblar, harbiy xizmatçilar, savdo xodimlariyu har xil yulḡiçlar tabaqasi ōta farovon yaşaydi-yu, maorifçilar qōl uçida zōrḡa tirikçilik ōtkazişadi? Nega maorifçilarning maoşi 30 foizga oşgani holda partiya xodimlarining iş haqi yuz foiz, hatto undan ham kōproq miqdorda oşirildi? (Partiya va davlat nomidan iş kōruvçi amaldorlar ōrtasida avj olgan poraxōrlik, yulḡiçlikka şu yōl bilan zarba berişmoqçi bōldi, şekilli). Maoşi bir neça sōmga kōpaygan ōqituvçi hamon uçma-uç tirikçilik qilyapti, sababi, narx-navo sōnggi yillar mobaynida bir neça barobar ortib ketdi. Agar meloddan ilgarigi tariximizga nazar taşlasak, ma’rifatçilarning martabasi benihoya yuksak bōlganini, ularga juda katta maoş tayinlanganini, hatto ma’ruza ōqiydigan minbarlari oltin bilan ziynatlanganini kōramiz. Şu bois davlatni idora qilişga faqatgina bir guruh gapdon siyosatçiyu urişqoq harbiylar emas, birinçi navbatda olimu fozillar jalb etilgan. Elga ilm ziyosini tarqatuvçi kişilar e’zozlanib ELTABIR deb atalgan. Qadimgi Ediqut hoqonligida kitob yoziş va hattotlik eng savobli iş hisoblangan. Mamlakatning barça ma’rifiy işlarini Bilka Kengaş (Donişmandlar kengaşi) boşqargan. Bu kengaş qabul qilgan qaror na hukmdor, na vaziru vuzarolar tomonidan muhokama etilgan, aksinça, sōzsiz bajarilgan. Eltabirlar odamlarning maslahatçisi, haqiqiy yōl kōrsatuvçisi bōlişgan. Ediqut (Saodatga yetaklovçi)ning poytaxti Turfon şahri bejiz «Ōrta Osiyoning yer osti kutubxonasi» deb atalmagan. Bu mamlakatda barça dinlarni kamol toptiriş va tadqiq etiş, til ōrganiş, til orqali boşqa xalqlar madaniyatidan bahramand bōliş yaxşi yōlga qōyilgan. Bilka Kengaş «Sanskrit — uyḡurça», «Xitoyça — uyḡurça», «Sōḡdça — uyḡurça» va yana boşqa ōnlab tillarning luḡatlarini tuzgan. Qadimiy Kusan (hozirgi Kuçor) şahrida voyaga yetgan uyḡur olimi Kumarojivo ōnlab tillarni mukammal bilgan va sanskrit tilidan 384 jild kitobni tarjima qilgan. Qaşqarlik Pirxuylon esa to hozirgaça buddoi olimlar qōlma-qōl qilib ōqiydigan yuz jilddan iborat «Umumiy aqidalar şarhi» nomli qomusiy asar yaratgan. Bu olimlar Sakyomunining: «Ilmdan, odob-axloqdan, saxovatdan va yaxşilikdan mahrum kişilar maxluq bilan teng. Ular baxtiqaro kimsalar», degan ta’limotiga amal qilib yaşaşgan. Ular uçun: «Hayot bamisoli şamol, kuç-quvvat bamisoli uçar quş, yoşlik bamisoli çaqmoq, mol-dunyo bamisoli toşqin suv — kelib ketadi; şunday ekan, xayrli iş qiliş, fazilat uyidan joy oliş» muhim bōlgan.

Eramiz boşlarida yaşagan olimu fozillar, hatto qişloq muallimi ham ōz jamḡarmasidan maktablar, ibodatxonalar, kutubxonalar qurişgan, ōnlab, yuzlab şogirdlarni ōz qaramoḡiga olib, ilm ōrgatişgan. Bugungi qaysi muallim, qaysi professor bunday moddiy imkonga ega! Ijtimoiy tanglik hukm surgan bugungi şaroitda bunday savol kōndalang qōyilişi ḡayritabiiy.

Muhtaram vazir!

Qişloq ōqituvçilari qanday yaşaşlariga e’tibor berganmisiz!? Ular aksariyati dalada dehqonçilik qilişadi, ōz şogirdlariga qōşilib mol boqişadi, aks holda tirikçiligi ōtmaydi. Kundalik turmuş taşvişlari abgor qilgan bu beçoralarni ELTABIRlar deb ataş qiyin. Şu bois hozir ōqituvçiga heç kim havas qilmaydi, aksinça uning ustidan kulib yurişadi, yulḡiçlikni, uddaburonlikni qoyil qilolmaydigan bu ziyolilar yaşaşni bilmaydigan uquvsiz zotlar deb hisoblanadi. Bugungi ōqituvçilarning aksariy qismi darsliklarda yozilgan umumiy gaplarni bir amallab yod olib, tōtiquşdek takrorlab kun ōtkazişadi. Sababi, uning ijodiy izlanişga vaqti ham, imkoni ham yōq. Vaholanki, Şarq insoniyat yaralganidan buyon ilm-ma’rifat markazi bōlib kelgan. Şarqning maktab va oliy ōquv yurtlarida ilohiy va barça dunyoviy fanlar ōqitilgan. 14-17 asrlarda hukm surgan Saidiya xonligidagi ilm-ma’rifatning qay darajada taraqqiy etgani haqida Sulton Abduraşidxonning «Tarixi Raşidiy» asarida batafsil ma’lumot beriladi. Ōşa davrda ōqiş mavsumi bahorda boşlanar, ungaça xalq «Navrōz şoyi», «Hafta salom», «Muşoira keçasi», «Navrōz qōşiqlari», «Navrōz gap-gaştagi», «Navrōz minbari», «Hofiz minbari», «Çarxpalak», «Kuraş», «Poyga» kabi sayil va tomoşalarda qatnaşib vaqtixuşlik qilar edi. Sayr-tomoşa tugagaç, ota-ona bolasini maktabga yetaklab kelardi-da: «Bolamizning jonini xudo bergan, et-suyagini biz berganmiz, baxt-iqbolini siz berasiz», deb muallimga topşirib ketişardi. Biz esa maktab ostonasiga ilk bor qadam qōygan norasida gōdakka sen odam emas, hayvonsan, oftobda bitini boqib ōtiradigan maymundan tarqagansan, deya uqtiramiz. Ilohiyot, insoniy qadriyat, dunyoning yaralişi haqida gard yuqmagan tasavvuri çil-çil singan bola şu asnodan boşlab maymunga xos xatti-harakatlar qilsa, çekka-çekkadan tanbeh beriladi, odamga ōxşab yurişga undaladi. Tarbiya usulimizning xamirturuşi çatoqligi mana şunda. Uni yaxşilamay va yangilamay turib komil insonni voyaga yetkazib bōlmasligi aniq. Lekin biz gapimizda sobitmiz: maymundan tarqaganmiz, ota-bobomiz maymun, ularning ajdodi bir hujayrali mahluqlar! Neçoḡli ayanç aqida!..

Vaholanki Qur’oni karimda Allohning buyruqlariga amal qilmagan xiyonatkor, munofiq qavm maymunga aylantirilgani haqida aytiladi. Muhammad alayhissalom ōz hadislarida: «Har bir inson musulmon bōlib tuḡiladi, ota-ona notōḡri tarbiya usullari bilan uni kofirga aylantiradi» deydilar. Bu hadisning teran ma’nosini anglab yetadigan payt keldi.

Yaqinda matbuotda e’lon qilingan e’tiqod erkinligi haqidagi Qonun loyihasida din maktabga yaqin yōlatilmasligi haqida alohida ta’kidlab ōtilgan. Yetmiş yil mobaynida dinni maktabdan, ma’rifat dargohlaridan qataḡon qilib nimaga erişdik! Kōçalarni tōldirib yurgan şarm-hayosiz, aroqxōr, naşavand, yōltōsarlar ilohiyotdan, dindan butunlay bexabar, insoniyat taraqqiyotida proletariat (yōqsillar), diktaturasi nomi bilan şuhrat qozongan yangi tuzumning biron aqidasi, biron izmi ularning qalbiga em bōlmagan. Ha, şunday kimsalarni voyaga yetkazdik. Yetmiş yildan beri maktabdan qataḡon qilingan islom dini esa: «Beşikdalik çoḡingizdan to lahadga kirguningizça ilm tolibi bōling», deya ta’lim beradi. «Kimki dunyo (boylik) istasa, savdo bilan şuḡullansin, kimki oxiratni istasa, taqvo qilsin, kimki ikki dunyoda hurmatli bōlişni istasa, ilm olsin», deya ōgit beradi Muhammad alayhissalom. Bu ōgitning nimasi yomon, nega uni eşitmasdan turiboq tahlikaga tuşamiz.

Tarixdan ma’lumki, xalifa Xorun ar-Raşid davrida ilm-fan misli kōrilmagan darajada taraqqiy etdi. Musulmon şarqining Baytul hikmasi qurilib, yunon tilida bitilgan nodir kitoblarning deyarli hammasi arab tiliga tarjima qilindi. Uning ōḡli Ma’mun xalifaligida esa Tarjimonlar markazi ta’sis etildi, har yili yuzlab madrasalar qurildi, ma’rifat işlari uçun xazina eşigi keng oçib qōyildi.

Sovet Ittifoqida qayta quriş jarayoni boşlanganidan buyon qança kutubxona, oliy va ōrta bilim yurti, maktab, madaniyat uylari qurilganining hisobini olsak, bizda insonning ma’naviy kamoli uçun xazinaning eşigi bemalol oçib qōyilmaganiga amin bōlamiz. Buning aksiça sōnggi tōrt-beş yil içida mamlakat miqyosida had-hisobsiz oşxona, qahvaxona, behayo kinolar namoyiş etiladigan muassasalar qad rostladi. Birgina misol, Toşkent şahri va atrof qişloq-nohiyalarning har qadamida kooperativ oşxona, kabobxona, moşina turadigan pullik joy, pullik hojatxona, milliy jamiyatga zid — (e’lon orqali er-ayolni topiştiradigan taşkilot), suv dōkonlari, aroq-şarob, tamaki bilan oçiqdan-oçiq çayqov qiladigan xonadonlar va hatto oçiqçasiga ōḡrilik, bosqinçilik qiladigan tōdalar urçib ketdi. Lekin şu davr içida poytaxt viloyatida bironta madaniyat uyi, bironta kutubxona, biron ilmiy markaz — ma’naviy oziq beradigan ma’rifat maskani işga tuşirilganini eslolmayman. Demak, odamlar uçun moddiy huzur-halovat ma’naviy lazzatdan ustun bōlib ketibdi. Odamlar boş bilan emas, qorin orqali dunyoni his etadigan mavjudotlarga aylanişibdi. «Yaşasin qorin!» degan şior kundalik zaruratga aylanibdi. Afsus!..

Frantsuz yozuvçisi Lebon: «Ilmga taşnalik musulmonlar olamidagi barça mamlakatlarda juda kuçli edi», deb yozadi. Ōrta asrlardayoq ilmga taşna deb e’tirof etilgan xalqlarimiz zōr berib ōz e’tiqodidan mahrum etilmoqda. Maktablarda ota-bobolar ixlos qōygan din asoslarini ōrganişdan çeklaş bolalarimizning ma’naviyatini puç qilib qōymoqda. Inson Xudo yaratgan eng oliy, eng mukammal zot deb biluvçi Islom dinida: «Har kuni Qur’ondan bir oyat ōrganiş yuz marta ibodat qilişdan afzal, bir kuniga asqotişdan qat’i nazar ilmu urfon bilan şuḡullaniş ming marta toat-ibodat qilişdan afzal», deb hisoblanadi. Eski maktablarimiz Sadriddin Ayniy yozganidek yalpisiga jaholat manbai bōlmagan, aksinça, ōqitiş yod olişga asoslanişining sababi, avvalo xotira çarxlangan, qolaversa, matn ustida işlaş ōrgatilgan. Bizning maktablarimizda esa badiiy asarlar juda kam ōqitiladi, tarix soxtalaştirib ōrgatiladi, aniq fanlarni ōqitiş ham biryoqlama. Masalan, kimyo, fizika sohasida kaşfiyotlar asosan xorijiy olimlariga nisbat beriladi, al-jabr — matematika, falakiyot, tibbiyot bobida şarqda yuz bergan mōjizalar esa mutlaqo etirof etilmaydi. Bu qullarça itoatgōylik, ōzligini unutiş oqibatidir. Axir çōllarni ōzlaştiriş uçun yer osti suvlarini koriz usuli bilan bir neça terak bōyi kōtarişning ōziyoq Şarq xalqlari ança-munça ilmga ega bōlganidan dalolat bermaydimi! Kōhna Turfondagi korizlar hanuzgaça inson aqlini lol qoldiradi. Qozoḡiston va Xorazmda bu usulni qaytadan tiklaşga urinilyapti. «Ilmni unutiş ham ofat» deyilgan-ku. Bas, şunday ekan, biz nega ōtmişdagi ma’rifat durdonalaridan bugungi avlodni bebahra etişimiz kerak.

Muhtaram vazir! Ijtimoiy hayotdagi ōzgarişlar maorif sohasini, ōqitiş va tarbiya usullarimizni qayta kōrib çiqişni taqozo etadi. Har tomonlama komil iisonni voyaga yetkaziş uçun qadimiy ōqitiş usullaridan, tarbiya vositalaridan, zamonaviy yangiliklardan keng foydalaniş kerak. Axir qadimiy maktablarda turk, toxor, xitoy, sanskrit, tanḡut, ibtolit, arab, fors tillarini mukammal bilgan allomalar dars berişgan. Şu bois Şarq xalqlaridan ōnlab qomusiy olimlar yetişib çiqqan. Bugungi maorifni ōşa davrdagi saviyaga yetkaziş, buyuk allomalarni voyaga yetkaziş uçun qadimiy ōqitiş usulining ilḡor an’analarini bugungi maorifga tatbiq etiş lozim. Xususan, bolalarni ōzlarining odamligiga işontirişni, haq bilan nohaqni, savob bilan gunohni, halol bilan haromni bir-biridan ajratişdan boşlaş zarur. Busiz kōzlagan maqsadimizga erişişimiz mahol. Bu xayrli işni amalga oşiriş uçun avval darslik va qōllanmalarni butunlay qaytadan yoziş, ōqituvçilarni yangiça ruhdagi kurslarda qayta ōqitiş, boḡçalarning faoliyatini tubdan ōzgartiriş kerak. Bugun zamonning yōriḡi boşqa, davr talabi, odamlarning dunyoni anglaşi, fikrlaşi ōzgaça, ertaga hayot batamom boşqaça bōlişi muqarrar. Bas, şunday ekan, maorif hayotdan orqada qolmasligi, ertangi kunda yaşaydigan fikri teran, hayot hodisalarini xolis baholaydigan yangi avlodni tarbiyalaşga hozirdan tayyor turişi lozim.

IKKINÇI XAT

Muhtaram vazir! Turḡunlik davri deb atalmiş yigirma yildan ortiq davom etgan siyosiy va ma’rifiy karaxtlik davrining barça jabru jafolarini eng avvalo maorif xodimlari bilan maktab ōquvçilari tortişgani heç kimga sir emas. Şōro ōquvçilari qoniqarsiz baho olmaydi, degan ōta manfur va ḡayriilmiy şiorni uzoq yillar uyalmay-netmay bayroq qilib yurdik. Çorak asr mobaynida hatto ōz ismi-şarifini tōḡri yozolmaydigan neça million çalasavodni voyaga yetkazdik. Qoniqarsiz baho olişi mumkin bōlmagan mana şu şōro yoşlari bugun xalq xōjaligining turli jabhalarida xizmat qilişmoqda, peşqadamroqlari allaqaçon ilmiy dargohlarda, oliy ōquv yurtlarida mas’ul lavozimlarda işlaşmoqda. Aqlga nomuvofiq soxta şior ruhida tarbiyalangan bu avlod jamiyatga, xalqqa qanday naf yetkazişi mumkin. Har bir hujayrasigaça yolḡon va soxtalik unsurlari singib ketgan bu avlod bugungi qayta quriş talablaridan esxonasi çiqib ketişi yoki befarqlik bilan «bunaqa ḡalvalarning nima keragi bor, har kim ōz aravasini sudrab tinçgina yuravermaydimi», qabilidagi gaplari bilan odamlar qalbidagi ehtirosni, yaxşilikka, yangilikka, adolatga intilişni sōndirişga urinişi turgan gap. SSJI Oliy kengaşi sessiyasida içki işlar vaziri oçiq e’tirof etganidek,

ōsmirlar va yoşlar ōrtasidagi jinoyat, buzuqlik, naşavandlik va eng dahşatlisi odam ōldiriş haddan taşqari kōpayib ketganining asosiy sababi — turḡunlik yillaridagi siyosiy ongimiz, vijdonimiz sōqirligi, kelajak oldidagi mas’ullik hissini yōqotib qōyganimiz tufayli «nuqul yaxşi va a’lo bahoga ōqiydigan» avlodni voyaga yetkazganimizdan emasmikin! Nima eksang, şuni ōrasan, deydi dono xalqimiz. Keça sepgan arpamizdan bugun sarxil buḡdoy ololmasligimizni, keça notōḡri tarbiyalagan bolalarimizdan bugun yaxşi odamlar yetişib çiqmasligini oşkora tan olişimiz darkor. Tōḡri, xatoni tan oliş qiyin. Yōl qōyilgan kamçiliklarga kişi ōzini aybdor deb bilişi muşkul. Bugungi ayrim şiorbozlik va bōlar-bōlmasga kōkrakka urişlarning ham hisob-kitobi borligini anglab yetiş mahol. Lekin mamlakatda yuz berayotgan bugungi tub inqilobiy ōzgarişlar es-huşimizni yiḡiştirib olişni, har bir sōz, har bir taşlangan qadam, qilingan iş uçun mas’ul bōliş lozimligini taqozo etadi.

Afsuski, maorif sohasida uçta vazirlikni birlaştirişdan boşqa biron bir ōzgariş yuz bergani yōq. Qişloq bolalari hali ham dala işlaridan butunlay ozod bōlmadi, oliy va ōrta maxsus bilim yurtlari talabalari goh qurilişlarda, goh paxta yiḡim-terimida, goh sabzavot ekilgan paykallarda ter tōkişmoqda. Talabalarning qurilişda keltirgan foydasidan kōra zarari kōproq. Avvalo ular bunday işlarga ixtisoslaşmagan, hatto belkurak işlatişga qam uquvi yōq. Neça minglab yigit-qizlar qurilişlardagi axlatu çiqindilarni yiḡiştirişdan boşqa heç narsa bilan şuḡullanişmaydi. Vaholanki, tuzukroq haq yozilsa bu işlar quruvçilarning ōzidan ortmaydi. Şunça talabani ovorai sarson qilişning hojati ham yōq. Ularni iş bilan ta’minlaş, turar-joy mas’uliyati, soḡ-salomat ota-onasiga topşiriş taşvişi ham bartaraf etiladi.

Dalaning, xususan, paxtaning hamma oḡirçiligi ōquvçilar bilan talabalarning gardaniga yuklab qōyilgani natijasida jumhuriyatimiz aholisining jismoniy taraqqiy etişi taşvişli ahvolda. Masalan: Ovrōpo davlatlarida sōnggi yillarda odamlarning ōsişi, ya’ii bōyçanligi uç-beş santimetrga kōtarilgan bir paytda jumhuriyatimiz odamlari xuddi şunça santimetrga çōkkan. Demak, paxta va boşqa ekinlarga işlatilayotgan mineral hamda zaharli dorilarning kasri tufayli odamlarimiz rezgilaşa boşlagan.

Onam, bibi Xadiça rahmatli yer yuzida hayot boşlanganda odamlar biron joyga çōkib ōtirsa soyasida qirq tuya soyalarkan, qiyomat yaqinlaşganda odamlar yantoqning bargiga çiqib azon aytişarkan, agar şu ketiş bōlsa, oxir zamon yaqinlaşib qolibdi, bolam, odamlar haddan taşqari uşoqlaşib ketişyapti, deya taşvişlanib gapirar edilar. Onamning taşvişi ōrinli ekanligini yuqorida keltirilgan raqamlarning ōziyoq isbotlab turibdi. Yoki şunga boḡliq ikkinçi bir misol. Taraqqiy etgan Ovrōpa davlatlarida odamlarning ōrtaça vazni oltmiş kilogrammdan yuqori bōlgani holda jumhuriyatimiz aholisining ōrtaça vazni ellik beş kilogrammga tuşib qolibdi.

Bolaligining eng mas’ul, eng ōyinqaroq, eng lazzatli onlarini dalalarda kattalar bilan barobar işlab, uvat çetlarida, zovur bōylarida mol boqib ōtkazayotgan bolalarimizning iligi puç bōlib qolyapti. Maktab oşxonalarida tayyorlanadigan ovqatlarning sifati haddan taşqari yomon, narxi esa baland. Bir stakan quruq çoy maktab yemakxonasida beş tiyin, kartoşkali peraşka esa 4 tiyinning ōrniga 14 tiyindan sotiladi. Biz faqatgina xalqning emas, hatto bolalarning ham haqiga xiyonat qilişga şu qadar ōrganganmizki, oçkōzligimiz, insofsizligimiz tufayli ōz kelajagimizni mayib qilib qōyayotganimizni xayolimizga qam keltirmaymiz. Hozir fan-texnika sohasidagi mōjizalari, yuksak madaniyati bilan insoniyatni hayratga solayotgan Yaponiyada esa bolalar dasturxonida yaxna gōştdan tortib eng tansiq meva-çevagaça, sut mahsulotlarining hamma turidan taşqari, şirin-şarbat içimliklargaça badastir ekan. Bu mamlakatda umuman bolalarning mayl-istaklari çeklanmas, ular istagan ōyinini ōynar, kōngli tortgan narsani yer, qiziqqan narsasini borib kōrar hamda eng zamonaviy kompyuter yordamida ōzini qiziqtirgan savollarga javob izlarkan.

Yaponiyada axlatdan barpo etilgan orollar borligini yaxşi bilasiz. Mana şunday orollardan biri eng gōzal va eng zamonaviy şaharga aylantirilgan. Yōrgakdan çiqqan çaqaloqdan tortib to baloḡat yoşiga yetgan bolalarning hammasi bu şaharçaning sōlim xiyobonlarida istagança ōynaşi, çōmilişi, dengiz mōjizalari bilan tanişişi, deqqonçilik ilmini, işlab çiqariş usullarini, hayvonlar bilan muomalani ōrganişlari mumkin. Falakiyot va fazogirlik sir-asrori bilan tanişiş va bevosita ōzlari ham şuḡullanişlari uçun hamma şart-şaroit muhayyo. Olmoniyoda ham xuddi şunday şaharça mavjud va uning darvozasi tepasiga: «Agar Hans beş yoşgaça biron narsa ōrganmasa, bir umr nōnoq bōlib qoladi», degan lavha osib qōyilgan va bolalarni fan-texnika mōjizalari bilan taniştiriş uç oylik çaqaloq paytidanoq boşlanadi.

Bizning şōrpeşona bolalarimiz na tōyib ovqat yeydi, na istagança ōynab-kuladi, kompyuter degan narsa esa umuman yetti uxlab tuşiga kirmagan. Muhtaram vazir, nega biz bolalarimizni bu kōyga solib qōydik? Farzandlarimizning soḡliḡi, bilim olişi, ertangi kuni haqida qaçon qayḡuradigan bōlamiz? Ruhan, aqlan zaif, nimjon bolalar bizga heç qaçon şaraf keltirmasligini, ular jamiyatning tōlaqonli fuqarolari emas, majruh va notavon kimsalar bōlib yetişişlarini nahotki anglab yetmayotgan, bu holdan aziyat çekmayotgan bōlsak! Nega şu paytgaça biron maktabda davlat rahbarlarining kōçma majlisi ōtkazilmagan. Vaholanki, qişloq molxonasida yem-xaşak tugab qolsa yoki ikkitagina sigir kasalga çalinsa butun xōjalikning kazo-kazolari zudlik bilan şu yerga yetib kelişadi. Gōyo sigir odamdan aziz… Bizda şu paytgaça paxta yiḡim-terimi siyosiy masala, çorvaçilik zarbdor front, yem-xaşak jamḡariş keçiktirib bōlmas vazifa, sabzavot yetiştiriş bugungi kunning boş talabi bōlib keldi. Lekin bola tarbiyasi, maktab ōquvçilarining holidan xabar oliş yuqoridagi balandparvoz şiorlarning soyasida yōq bōlib ketaverdi.

Mamlakatimizda harbiy sarf-xarajatlar uçun 70 milliard, maorif uçun atigi 3 milliard sōm ajratilganining ōziyoq ta’lim-tarbiya işining ahvoli nega noçorligini kōrsatib turibdi. Şu paytgaça biron maorif vaziri bu holdan norozi bōlib dod degani yōq.

Maktabga ōgay nazarni isbotlovçi birgina misolni keltirib ōtaman. Juda kōp qişloq joylarda maktablar otaliq taşkilot tomonidan ta’mirlab berilmaydi. Xōjalik rahbarlari maktablarni tuzatişga ajratilgan fondimiz yōq deya yelkasini qisişadi. Ōqituvçilar ōz kuçi bilan maktabni çalakam-çatti ta’mirlaşdan çiqarayotgan, hatto majbur bōlib — ota-onalardan pul yiḡib şikast-rextlarini tuzatayotgan maktablar ham yōq emas. Bu ayançli ahvoldan nohiya, viloyat rahbarlarining xabari yōqmi? Bor. Lekin, ōzi kurortga borişga, uzluksiz keladigan komissiyalarni yedirib-içirişga pul topadigan xōjalik rahbarlarini insofga çaqirib qōyadigan bironta mard yōq. Nega maktablarimizning kuni tilançilikka qoldi, deya şoşilinç majlis çaqirilib, vaziyat ōrganilmaydi. Bultur bir oy içida Toşkent nohiyasidagi ikki maktabda ikki ōquvçi ōzini osib qōydi. Bu iş bilan militsiya xodimlaridan boşqa biron kimsa şuḡullanmadi. Vaholanki, bu dahşatli fojeani butun nohiya aholisi ōrtasida atrofliça muhokama qiliş, hali ōn gulidan bir guli oçilmagan bolalarni ōz joniga qasd qilişga majbur etgan ijtimoiy sabablarni çuqur ōrganiş, bu hodisa islomda qattiq qoralanişi aytilib, tegişli xulosalar çiqarilişi kerak emasmidi? Bu mudhiş hodisadan ehtimol siz ham xabar topmagan bōlişingiz mumkin. Ehtimol… Bunday befarqlik, birovning qismatiga beparvolik, xususan, tarbiyadek mas’ul va şarafli işga nopisandlik qaçon yōqoladi! Nega maktablarimiz xōjalik rahbarlariga qaram qilib qōyilgan! Nega yil boşidayoq har bir kolxozdan maktablar şikast-rextlarini tuzatiş, ularni zamonaviy texnika, asbob-uskuna va boşqa aş’yolar bilan ta’minlaş uçun sarflanadigan pul ajratib olinmaydi? Xōjalikni istagan kōyga sola oladigan nohiya firqa taşkilotining kotiblari nahotki bu xayrli işga qodir bōlişmasa?

Mana şunday befarqlik tufayli bizning maktablarimiz, xususan, qişloq maktablari ibtidoiy ahvolda. Ularda zamonaviy kōrgazmali qurol, kompyuter degan narsalar haqida umuman, qeç qanday tasavvurning ōzi yōq. Qişloq maktablariga televizor ham endigina kirib kela boşladi. Bizning nazarimizda barça insoniy haq-huquqlardan mahrum etilgan amerikalik qora tanli bolalar birinçi sinfdanoq kompyuter yordamida dars ōtadi. Yaponiyadagi bolalar esa eng zamonaviy fan-texnika mu’jizasi bilan yōrgakdaligidayoq tanişib ulguradi. Nega bizda «dunyodagi eng ozod mamlakatning baxtiyor bolalari» bunday imtiyozlardan mahrum?

Muhtaram vazir! Siz bolalarimiz ona tilini ōrganiş HUQUQidan mahrum etilganini bilarmikansiz. Sizdan oldin şu amal kursisini egallab ōtirgan sobiq hamkasblaringiz ōzbek tili darslarini ōttiz foizga qisqartirişgan. Oqibatda ona tili va adabiyotni ōrganiş ikkilamçi bir narsaga aylandi. Şuning uçun ōrta maktabni tugatgan yigit-qizlarimiz adabiyot haqida juda sayoz bilimga ega. Ularning aksariy qismi şoir bilan yozuvçining, adabiy janrlarning, egalik va kelişik qōşimçalarining farqiga borişmaydi, davolovçi doktorlar bilan fan doktorini bir-biriga çalkaştirib yurişadi. Buning ustiga vazirlik yoşlarimizning badiiy didini, idrokini battar ōtmaslaştiradigan qaror çiqarib, ma’naviy tanazzulni battar tezlaştirdi. 1989 yildan e’tiboran ōrta maktablarda til va adabiyotdan oḡzaki davlat imtihoni olib taşlanib, ōrniga jismoniy tarbiya kiritildi. Bu nima, boş bilan oyoqning farqiga bormaslikmi, muhtaram vazir! Butun mamlakatimizda milliy hissiyot uyḡonib, har bir xalq ōz tili va til orqali milliy madaniyatini yuksaltiriş, ona tilida yaratilgan adabiyoti vositasida badiiy didini ōstiriş haqida qayḡurayotgan bir paytda ōzbek maorif vazirligi buning aksiça iş tutib, milliy madaniyatimizga, xalqning ma’naviy qiyofasini belgilaydigan muhim omil — tilga, şu tilda yaratilgan badiiy adabiyotga qaqşatqiç zarba berilişining muddaosi nima?

Butun mamlakatimizda yuz berayotgan bahsu munozaralar asosan til va milliy madaniyat ustida bōlmoqda, millatlar ōrtasida kelib çiqayotgan nizolar ham asosan til va milliy kamsitilişdan, undan keyingina ijtimoiy, iqtisodiy adolatsizliklardan kelib çiqmoqda. Tenglik, qayta quriş tufayli xalqlar ōzligini taniyotgan, har bir sohada, xususan, milliy munosabatlarda demokratiya bōlişi talab qilinayotgan bir paytda maorif vazirligi xalqning milliy ḡururini kamsitdi, ya’ni, bolalarni — millatimizning istiqbolini ona tiliga, adabiyotga muhabbatdan va şu mehr tufayli kamolga yetadigan iftixordan mahrum etdi. Ōzligidan iftixor etgan xalq tarixini, urf-odatlarini, madaniyatini yaxşi biladi. Tarixini yaxşi bilgan xalq ma’rifatli bōladi. Ma’rifatdan insonparvarlik tuḡiladi. Nahotki maorif vazirligi insonparvarlikka qarşi bōlsa?!.. Men bunday fikrga işongim kelmaydi. Biroq amaliyot butunlay boşqa narsani kōrsatib turibdi. Nahotki, maorif vazirligi uçun jismoniy tarbiya, ya’ni kuç-quvvat, epçillik bilan erişiladigan narsa aql va betakror tuyḡular orqali yetiladigan ruhiy zakovatdan, hissiy barkamollikdan avlo bōlsa? Agar şunday bōlmaganda bu şarmandali buyruq çiqarilmagan, yoşlarning didi, tafakkuri, dunyoni anglaş, fikr yuritiş qobiliyatiga zarba berilmagan bōlardi.

Men jismoniy tarbiyaga qarşi emasman. Bu soha jumhuriyatimizda qoniqarsiz ahvolda ekanligi heç kimga sir emas. Men faqatgina baloḡatga yetgan qizlarimiz qaddi-qomatini rōy-rost namoyiş etadigan şarmanda kiyimlarda, oppoq sonlarini dirkillatib kōçalarda çolib yurişiga, kuçanib arqonga osilişiga, bōyi barobar balandlikka sakraşiga, turli xil oḡir jismlarni irḡitişiga qarşiman. Şarqona, azaldan xotin-qizlarga nafosat va nazokat ramzi deb qaralgan ayollardagi gōzallik, şarm-hayo benihoya yuksak qadrlangan.

Ōz urf-odat va an’analarimizdan voz keçib, Ovrōpoga kōr-kōrona taqlid qiliş natijasida ayrim ōquvçi qizlarimiz homilador bōlib qolişmoqda. Hatto markaziy televideniyeda leningradlik oltinçi sinf ōquvçisi tuḡib qōyganligini, uning bolasini butun sinf birgalikda tarbiyalaşayotganini «iftixor» bilan gapirişdi. Vazirlik alohida raḡbat bilan buyruq çiqargan jismoniy tarbiya ommalaşgani, qizlarimiz yarim yalanḡoç liboslarda irḡişlab yurişgani sayin bunday şarmisorlik battar avj olişi aniq.

Nahotki Ōrta Osiyo xalqlari ōzlarining azaliy ōqitiş uslublarini joriy etiş huquqlaridan mahrum bōlsa? Nega butun mamlakatda faqat bir xilda kiyiniş va bir xilda ōqitiş joriy etilgan? Nega har bir xalqning ōziga xos xususiyatlari — muomala, kiyiniş, jinslararo munosabatlar, fikrlaş madaniyati inobatga olinmaydi? Men maktablarda har bir xalqning faqat ōziga xos uslubda kiyinişi joriy etilişi tarafdoriman. Jismoniy tarbiya ōrniga qizlarimizga kōproq pazandalik, orastalik, tikuvçilik, muomala madaniyati, şaxsiy gigiyena ōqitilişini istardim. Bizga muşaklari irḡib çiqqan erkakşoda qizlar emas, çinakam gōzallik fariştalari kerak.

Muhtaram vazir! Maktablarimizdagi ōqitiş saviyasi Sizni qanoatlantiradimi? Bizning ōquvçilarimiz hozirgi gullab-yaşnagan Ovrōpo ilm-fan asoslarini Şarqdan ōrganganini, Şarq mutafakkirlari esa ōz navbatida qadimgi yunon va hind olimlaridan saboq olişganini hamda boşqa qit’alar uçun kōprik vazifasini ōtaşganini bilişmaydi. Tibbiyot fani qadimgi Yunoniston va Xitoydan keyin Şarqda benihoya taraqqiy etganini, bugungi jahon tibbiyoti Şarq tabobatiga asoslanişini eşitişmagan. Falakiyot (astronomiya), matematika, geodeziya, tuproqşunoslik, me’morçilik, falsafa, mantiq Şarqda misli kōrilmagan darajada yuksalganidan mutlaqo bexabar. Maktablarimizda barça aniq fanlar va ijtimoiy ilmlar faqat Ovrōpoda kamol topgan deb hisoblovçi, Şarq madaniyatidan butunlay bexabar kimsalar tomonidan yozilgan darsliklar ōqitiladi. Haligaça bu fanlar bōyiça ōz tilimizda darsliklar yaratilmaganining ōziyoq Siz boşçilik qilayotgan vazirlikdagi mas’ul ōrtoqlarning madaniyatimizga munosabati qandayligini kōrsatib turibdi. Bizning ōquvçilarimiz bugungi algarifm fanining otasi al-Xorazmiy ekanini, tibbiyotda jarrohlikni Ibn Sino boşlab berganini, Beruniy geodeziya, juḡrofiya, falsafa sohasida yangiliklar yaratganini, oliy matematikaning bobokaloni Qozizoda Rumiy ekanini, kub ildizlar tenglamasini Umar Xayyom yaratganini, Uluḡbek bilan Ali Quşçi falakiyot ilmida misli kōrilmagan yutuqlarga erişganini, Şarq faylasuflari butun dunyo olimlari bilan hamkorlik qilişganini bilişmaydi. Bu ōz xalqini ataylab omilikda saqlaş emasmi! Bizning bolalarimiz haligaça «Devonu luḡatit turk»da nimalar yozilgani haqida tuzukroq ma’lumotga ega emas, Navoiyni ōqib tuşuniş u yoqda tursin, loaqal bu uluḡ zot qanday asarlar yozganini, insoniyat tarixidagi xizmatlari nimalardan iboratligini bilişmaydi. Vaholanki, har bir xalqning faxrlanişga arziydigan allomalari, şoiru yozuvçilari, davlat arboblari bōladi. Gurjilar Şota Rustavelini ilohiylaştirib uluḡlaşadi. «Yōlbars terisini yopingan pahlavon»ni ōqimagan gurjini topiş mahol. Bizning maktablarimizda biron marta bedilxonlik, navoiyxonlik, boburxonlik, maşrabxonlik ōtkazilganmi? Axir, Şarqda azal-azaldan şunday an’analar bōlgan-ku. Nega tariximizdagi bunday xayrli işlar bugungi kunimizga tatbiq etilmayapti! Nega bizning maktablarimizda folklor bayrami, Alpomiş, Gōrōḡli kunlari ōtkazilmaydi? Nega «Kim bōlsam ekan?» degan mavzu berilganda ōquvçilarimiz şarqona odobu hayo, pokiza muhabbatu sadoqat ramzi bōlmiş Layli va Majnun, Farhod va Şirin, Otabegu Kumuşga ōxşaşni orzu qilib emas, ōz otasini ottirgan Pavlik Morozov yoki qarindoş-uruḡini sinfiy duşman sifatida surgun qildirgan, qamattirgan qaysidir ḡayritabiiy «qahramon»ga havasi kelib yozişadi! Nega bizning bolalarimiz Alpomişdek, Gōrōḡlidek, Namoz botirdek, general Jōrabekdek bōlişni istaşmaydi? Nega çor Rossiyasining Turkiston ōlkasiga bosqinida kōproq progressiv ahamiyat kōrganimiz holda arablarning yurişini biryoqlamalik bilan qoralaymiz? Nega bir yarim ming yil ilgarigi yozuvimizni ōzgartirgan arabni sōkamiz-u, ellik yil muqaddam bir yarim asrlik imlomizni yōqqa çiqargan davr siyosati haqida lom-mim demaymiz? Bu nima, muhtaram vazir, siyosiy omilikmi yoki aqliy noqislik? Yoinki şōrolar Ittifoqida V. I. Lenin tiş-tirnoḡi bilan kuraşgan velikorus şovinizmi hamon hukm surmoqdami? Şōro Konstitutsiyasi bir xalq ikkinçi xalq ustidan hokimlik qilişiga izn bermaydiku. Nega şu narsani kōra-bila turib hamon darsliklarimizda ijtimoiy adolat aks etmayapti?

Bunisi ham yetmagandek turḡunlik davridagi yana bir xatoni sal boşqaça alfozda takrorlangani kişini hayratga soladi, Muhtaram vazir yana buyruqqa muvofiq uçta fandan qoniqarsiz baho olgan ōquvçi pedagogika kengaşining qarori bilan bemalol sinfdan sinfga ōtkazilişi mumkin. Bu buyruq bilan turḡunlik davridagi «sovet bolalari qoniqarsiz baho olişi mumkin emas», degan şiorning nima farqi bor? Bu buyruq bolalarni fikriy tanballikka, muallimlarni mas’uliyatsizlikka çorlamaydimi? Uçta fandan qoniqarsiz baho olgan ōquvçi boşqa fanlarni tōliq ōzlaştirişi amrimahol. Bunday aqli noqis, ruhiy tanbal, yangi buyruq tufayli butunlay surbet bōlib olgan bola ulgaigaç jamiyatimizga qanday naf keltirişi mumkin? U qaysi sohada işlamasin, yon-veridagilarga faqat taşviş orttiradi. Hukumatning barça qonun va qarorlariga nopisandlik bilan qaraydigan bōladi, na ilmning qadriga yetadi, na kitob ōqiydi, na san’at sirlaridan voqif bōladi. Ham moddiy, ham ma’naviy jihatdan jamiyatimizga kulfat keltiradigan buyruqlar imzolanayotgan paytda nahotki masalaning şu jihatlarini ōylab kōrolmasak!

Muhtaram vazir, jismoniy tarbiyani rivojlantiriş haqida qayḡurilgani yaxşi albatta, biroq jumhuriyatimiz maktablarining birontasi çōmiliş hovuziga ega emasligini bilarmikinsiz? (Mabodo istisno tarzida birontasida bōlsa, meni ma’zur tutgaysiz). Bolalarimizning yarmidan kōpi suzişni bilmaydi. Vaholanki, Olmaniyodek mamlakatda ōz hovuziga ega bōlmagan bironta maktab yōq ekan. Umuman, Ovrōpoda bolalarga barça qulayliklarga ega bōlmagan ilm maskani qurilmas ekan. Nega bizda bolalarga munosabat boşqaça? Nega bizning bolalarimiz hamma jihatdan kamsitilgan, maktablarimiz zamon ehtiyojining birlamçi talablariga ham javob bermaydi?

Muhtaram vazir! Agar siz boşçilik qilayotgan muassasadagi mas’ul ōrtoqlar ma’qul kōrişsa, men ayrim taklif va istaklarimni ōrtaga taşlab, hamkorlikka da’vat etmoqçiman. Maktablarimiz, oliy va ōrta maxsus bilim yurtlarimizda til, adabiyot va tarixni ōqitiş qoniqarsiz ahvoldaligini e’tiborga olib bunday ilm dargohlarida maxsus darslar ōtiş uçun şoirlarni, yozuvçilarni jalb etiş lozim deb hisoblayman. Yozuvçi ōz xalqining vijdoni, degan gap bor. (U ōz xalqining vijdoni bōlişga munosib bōlsagina albatta). Bas, şunday ekan, yoşlarni vijdonli, e’tiqodli, insonparvar qilib tarbiyalaşda, dunyoqaraşini şakllantirişda qalam ahli bilan bōladigan bevosita muloqot yaxşi samara berişiga aminman. Bir paytlari Toşkent Davlat dorilfununida şunday iş olib borilgani va yaxşi samara bergani R. Rahmonovning yozuvçi Habib Nōmon haqida xotirasida ta’kidlangani fikrimning isbotidir. Bunday darslarni yuqori sinflarda ham ōtkaziş zarur. Maktab ōquvçilari orasida ōz tarixiga, adabiyotiga, tiliga va uning ravnaqiga qiziqadiganlar kamayib ketyapti. Bu hol milliy iftixor hissining susayişiga olib keladi. Milliy iftixori zaif odam insonparvarlik tuyḡusidan mahrum bōladi, insonparvarlikdan yiroq odam na ōz xalqini, na ōzga xalqlarni sevadi, bunday kimsa vatanparvarlik tuyḡusidan bebahra bōladi. Vaholanki, Şarqda ōz vatanining daxlsizligi uçun bir keça posbonlik qiliş bir umr ibodat qiliş bilan barobar, degan hikmat bor. Bas, vatanparvarlik ibodat qiliş bilan teng ekan, maktablarimizda diniy ta’lim ham yōlga qōyiladigan payt keldi. Bordiyu bu narsaga jur’atimiz yetmasa, loaqal maktablarda har oyda bir marta diniy arboblar bilan uçraşuvlar, savol-javob keçalari ōtkazib turiş lozim. Biz yetmiş yildan beri barça tarḡibot va taşviqot vositalari bilan qoralab kelgan dinning asl mohiyati endilikda ma’lum bōlib qoldi va odamlarda ilmdan yiroq, bir yoqlama gaplarimizga qiziqiş sōnib boryapti. Qur’oni karim ōzbek tilida çop etildi, payḡambarning hadislari tarjima qilindi, islom dinining mohiyatidan xalq xabardor bōldi va şu paytgaça olib borilgan tarḡibot, taşviqot işlarimiz savodsizlikning, kōr-kōrona ijroçilikning oqibati ekani foş bōldi. Mamlakatimizda şu paytgaça hamma narsani sir tutiş, xaspōşlaş, yolḡon ma’lumot beriş, bilmagan va aqli yetmagan narsalarini nodonlik bilan rad etiş siyosati yuritilgan edi. Bu qanday fojeiy oqibatlarga olib kelgani hammaga ayon. E’tiqodsizlik tufayli yoşlar ōrtasidagi jinoyat, naşavandlik, fahş tobora avj olib bormoqda. Odamlarni imonga, insofga keltiriş uçun Moskva televideniyesida dindorlarning muntazam çiqişlari taşkil etilgan. Biz orzu qilgan har tomonlama barkamol insonni voyaga yetkaziş uçun tarbiyaning hamma vositalaridan, jumladan, diniy tarbiyadan ham samarali foydalanmoq lozim. Men sizning aqlu zakovatingizga işonganim uçun murojaat qilyapman.

Muhtaram vazir, xuddi şunday tajribani rassomlar, bastakorlar ōrtasida ham qōllaş mumkin. Ijodkorlar ōtgan oçiq darslar darslik va qōllanmalar bilan çeklanib qolgan ōqituvçilarnikidan samaraliroq bōlişi şubhasiz.

Endi tarixni ōrganiş milliy mahdudlik, ōz urf-odatlaridan faxrlaniş millatçilik sanalmay qōydi. Afsuski, ijtimoiy voqelikda yuz bergan bu ōzgariş qanuzgaça bizning ongimizga, fikrlaş tarzimizga ta’sir qilgani yōq. Aks holda, mana şu ma’naviy halokatni bartaraf etiş uçun uringan bōlar edik.

Yozuvçilar uyuşmasining taşabbusi bilan maktablarda ōzbek tili va adabiyotini ōqitiş masalalariga baḡişlangan yiḡilişga xalq ta’limi Vazirligidan biron kimsa qatnaşgani yōq. Bu yozuvçilarga oşkora behurmatlikmi yoki adabiyotimizga nisbatan nopisandlikmi? Men bu qimmatli taşabbusni vazirlik nega qōllab-quvvatlamaganiga hanuz tuşunib yetolmayman. Ōşa yiḡilişda adabiyot darsliklarining saviyasi pastligi aniq misollar orqali kōrsatib ōtildi. Biroq hammani taşvişlantirayotgan bu ahvol sizlarni bezovta qilmagani kişini ḡoyat ajablantiradi.

Men Sizga hammani birdek taşvişlantirayotgan masalalarni qōzḡab murojaat qilyapman. Keling, bu dolzarb muammolar haqida birgalaşib ōylaylik, ularni tōḡri hal etiş çoralari haqida kōplaşib boş qotiraylik. Oqibati ōylanmagan buyruqlarga şoşmaşoşarlik bilan imzo çekavermaylik. Zero, bolalar tarbiyasi, ularning kelajagiga faqatgina Siz emas, hammamiz birdek mas’ulmiz.