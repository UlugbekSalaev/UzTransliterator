Qozoḡistonga KXŞT qōşinlari kelib, ōquv maşqlari ōtkazadi
Kollektiv xavfsizlik şartnomasi taşkilotining tezkor javob kōrsatiş kollektiv kuçlari iştirokidagi ōquv maşḡulotlari Qozoḡistonning Jambil va Olmaota viloyatlarida bōlib ōtadi. Bu haqda Qozoḡiston Mudofaa vazirligi ma’lum qildi.

“Hamkorlik-2022”, “Qidiruv-2022”, “Eşelon-2022” ōquv maşqlari 2022-yilning 26-sentabridan 8-oktabriga qadar ōtkaziladi.

“Şu munosabat bilan 22—30-sentabr kunlari mamlakatimizga KXŞTga a’zo davlatlar harbiy kontingentlari kirib keladi. Ular turli usullarda — temir yōl, havo transporti va ḡildirakli harbiy texnika yordamida harakatlanadi.

Reklamani yopiş
Harbiy kontingentlarni joylaştiriş çoḡida komendantlik xizmati, havo hujumiga qarşi mudofaa va har tomonlama ta’minot masalalari maşq qilinadi”, — deyiladi vazirlik xabarida.

Avvalroq Qozoḡiston Taşqi işlar vazirligi respublika, gōyoki, Kollektiv xavfsizlik şartnomasi taşkiloti (KXŞT) a’zoligidan çiqişi haqidagi axborotni rad etgan edi.

KXŞT nima?
Kollektiv xavfsizlik şartnomasi taşkiloti — ayni paytda Armaniston, Belarus, Qozoḡiston, Qirḡiziston, Rossiya va Tojikistonni ōz içiga olgan Yevrosiyo hukumatlararo harbiy ittifoqi. Taşkilotni tuziş haqidagi şartnoma 1992-yil 15-mayda imzolangan.
KXŞT maqsadlari tinçlikni, xalqaro va mintaqaviy xavfsizlik va barqarorlikni mustahkamlaş, a’zo davlatlar mustaqilligi, hududiy yaxlitligi va suverenitetini kollektiv asosda himoyalaşdan iborat.

Qozoḡistonda 2-yanvar kuni gaz narxi keskin oşişi sababli ommaviy norozilik namoyişlari boşlanib, bir neça kundan sōng ular tartibsizliklarga aylandi. 4 va 5-yanvar kunlari Olmaotada namoyişçilarning xavfsizlik xodimlari bilan tōqnaşuvi kuzatildi. Qozoḡistondagi tartibsizliklar fonida mamlakat bōylab favqulodda holat e’lon qilindi. Mamlakat prezidenti Qosim-Jōmart Tōqayev KXŞTdan tinçlikparvar kuçlarini yuborişni sōradi. 6-yanvardan Qozoḡistonga KXŞT harbiylarini jōnatiş boşlandi.

11-yanvar kuni Tōqayev mamlakatdagi vaziyat barqarorlaşgani, ikki kundan keyin tinçlikparvar kuçlarni olib çiqiş boşlanişi mumkinligini ma’lum qildi. 19-may kuni Rossiya Qozoḡistondan tinçlikparvar kuçlarini olib çiqişni yakunladi.

Tōqayevning sōzlariga kōra, KXŞT Qozoḡiston uçun oḡir vaziyatda kōmak kōrsatgan, ularning kelişi Olmaotani hujumçilardan ozod etiş imkonini bergan. Olmaota va tōqqizta viloyat markazlari ularning qōliga ōtib ketgan payt bōldi, biroq KXŞT kontingenti kelib, Qozoḡistonning eng yirik şahrini hujumçilar qōlidan olib qōyişga yordam berdi, degandi mamlakat prezidenti.