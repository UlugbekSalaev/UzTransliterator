Raxşona Ahmedova. Tuşunarsiz sevgi izhori (hikoya)

Gul dōkoniga işga kirganimga ikki hafta bōldi.
«Ōḡil bola bōlsang, gul dōkonida nima bor», demoqçimisiz? Gul dōkonining egasi ham xuddi şunday fikrda. Suhbatga kelgan kunim, u «Ōḡil bola degan gullar orasida aralaşib yurmay, bilagini işga soladigan mehnat qilgani yaxşi emasmi?», deb sōradi. U haq edi, biroq menga gullar yoqardi. Ōḡil bola bōlsam-da, bolaligimdan gullar şaydosiman. Tengdoşlarim tōp tepib yurgan payt men gulboḡlar içra kezardim. Goho kapalakning, goho ninaçining ortidan yugurib yurardim. Bu maşḡulot menga tōp tepişdan kōra, ming çandon qiziqroq tuyulardi.
Keyin gullar hayotimning mazmuniga aylandi.
– Dada, bu gulning nomi nima?
– Oyi, bu gulni nima deyişadi?
Kattalardan gullar nomini sōraganim sōragan edi. Biroq kattalar ham gohi javob berolmay qolişardi.
– Bilmasam, ōḡlim, gul-da gul.
Maktab kutubxonaçisidan yordam oldim. Karl Linneyning «Ōsimliklar orzusi» va yana bir talay kitoblarini ōqib tugatdim. Gullar soat ōrnini bosişi mumkin, ha ha. Gullar gapiradi desam, işonmassiz, ehtimol. Lekin bu haqiqat. Gullarning tilini tuşuna boşlaganimda ōn beş yoşda edim.
Misol uçun, moyçeçak yoşlik ramzi, çinnigullar esa birinçi sevgi va ehtirosdan sōzlaydi. Sariq çinnigullar «Siz meni xafa qildingiz» deb gina qilayotgandek, puşti çinnigullar esa «Men sizni heç qaçon unutmayman», deydi. Astra nafislik ramzi, unda yaşirin bir niyat, pinhona tuyḡu mujassam. Oq astra esa «Men seni kōproq sevaman», deyayotgandek. Oq sumbul «Siz gōzalsiz», deydi, sariḡi esa hasaddan sōzlaydi. Yasmin sevişganlar guli. Kaktus çeksiz bardoşni anglatadi, xrizantema yaponçada quyoş degani, kalalar esa havas va hurmat ramzi. Oq kameliyalar «Siz ajoyibsiz», deydi, puştisi «Sizni soḡindim», qōnḡiroqgul «Doim siz haqingizda ōylayman, nega meni qiynaysiz?», deb yiḡlayotgandek. Mimozaning tuyḡulari yaşirin, ehtimol, şu uçun ham uni «uyatçan» deyişar. Orxideyalar «Siz juda-juda gōzalsiz» desa, lolalar muhabbat izhor qilib, «Siz men uçun azizsiz» deyayotgandek.
Bu dunyoda gullar kōp. Gullar orqali inson ōz sevgisini va yoki hurmatini bildirişi mumkin. Gullar bizga kōp narsani aytadi, biroq biz ularni eşitmaymiz. Gullar aslida, odamlarning bir-birini tuşunib olişi va his-tuyḡularini ifoda etişiga yordam beriş uçun yaratilgan.

Gul dōkonimiz gavjum kōçalarning birida joylaşgan. Oldidan har kuni son-sanoqsiz odamlar ōtib qaytadi. Kimdir gullarga e’tibor qiladi, kimdir beparvo ōtadi. Gullarga havas bilan boqib, sōng xuşnud yōlida davom etadiganlar qança? Gul sotib oladigandan kōra, uni tomoşa qiladiganlar kōproq, desam tōḡri bōladi. Şuning uçun dōkon oldida tōxtaydiganlarga unça parvo qilmayman.
– Bu guldastangiz qança? – qōnḡiroqdek ovoz xayolimni bōldi.
– Ōn sakkiz ming, arzon qilib beraman.
– Nima deb ōylaysiz, singlimga bermoqçiydim, bōlarmikan? – ōylandi qiz.
– Nega bōlmas ekan? – kuldim.
Uning yuzlarida ham tabassum jilolandi.
Unga suqlanib qaradim. U juda çiroyli, maysalar orasidagi bir dona lolaqizḡaldoqni eslatardi. Qop-qora kōzlarida quvonç uçquni porlar, qalbi muhabbatga limmo-limdek tuyulardi menga. Ismini sōradim, yana jilmaydi, biroq aytmadi.
U guldastani qōliga olganida qalbim şodlandi. Sōng u ketdi, ortidan ma’yus qarab qoldim. Yana kelarmikan, deya ōyladim. Unga gullar haqida gapirib bergim keldi. Keyin esa iş bilan çalḡidim.

Guldasta yasaş kişidan alohida diqqat va zukkolik talab etadi, ba’zan qōlim qōlimga tegmaydi. Kimdir onasiga, yana kimdir sevgilisiga gul olgani keladi. Bunda ranglar uyḡunligiga e’tibor beraman.
Puşti rang nozik his tuyḡularni anglatadi, u hatto sevgi izhori bōlişi mumkin. Qizil rang hayotni seviş degani, binafşarang kamtarlik ramzi. Yaxşi xotiralar va sadoqatdan sōzlaydi. Şu rangdagi gullar orqali siz dōst ekaningizni, qōllab-quvvatlaşingizni aytişingiz mumkin. Moviy va kōk rangli gullar esa soḡinçdan sōzlaydi, tōq sariḡi ḡurur ramzi. Oq esa vafoni anglatadi, dōstlik riştalariga işora qiladi, ba’zan.
Bolalarga yorqin va quvnoq ohangda sōzlovçi mayda va nozik gullar taqdim etgan ma’qul. Katta yoşli ayollar uçun tez sōlib qoladigan gullarni tavsiya etmayman, yoş qizlarga esa yorqin, qizil rangli gullar beriş odatiy emas. Erkaklar uçun guldastalarda şakl va çiziqlar sezilişi kerak, ayollar guldastasi esa aksinça, yumaloq şaklga ega bōlgani ma’qul.
Gullar haqida bilganlarim kōp. Biroq men kabi gullarga qiziqadigan kam. Hayotda şunday bir insonni uçratsamu, butun umr faqat gullar haqida sōzlaşsam deyman.

Bayram oldi odam kōp keladi. Biroq negadir şanba kunlari dōkon xaridor kutib mahtal bōladi. Yōl qarayman, ōşa kungi qiz ōtib qolarmikan, deb ōylayman. Uning yuz-kōzlari xayolimda jonlanadi, qaysidir gulga ōxşataman. Yōq, yōq u gullardan-da gōzal. Dōkon içi har turli gullarning xuşbōy hidiga tōlib ketadi. Şu bōy içidan unikini izlayman. Yōq, uning bōyi heç bir gulning bōyiga ōxşamaydi. Keyin esa soḡinç bilan xōrsinaman.

– Bu gulning nomi nima? – kōça şovqini orasidan yana ōşa qōnḡiroqdek ovozni eşitgandek bōldimu yalt etib qaradim.
– Siz? – hayratdan qotib qolganimni ōzim ham sezmabman. Tilim aylanmasdi. Gapiray deymanu heç sōz topolmayman.
– Yaxşimisiz? – jilmaydi u.
– Rahmat, – dedim zōrḡa. Biroq kōzlarimni uzolmasdim. Unga termulgança turardim.
U gullarni birma-bir tomoşa qildi, zavqlanib ba’zilarini hidlab ham kōrdi.
– Gullarni yaxşi kōrasizmi? – tutilib-tutilib sōradim.
– Ha, juda yaxşi kōraman, ularga qarab odamning kōzi quvnaydi, – dedi u siniq jilmayib. Bu gal kōzlarida ḡam quyqalari çōkib qolgandek tuyuldi.
Gullar odam tanlaydi, ōziga yaqinlaşgan insonning qanaqaligiga qarab munosabat kōrsatadi. Xayolimda uni hatto gullar ham yaxşi kōrib qolgandi. Men baxtimni topgan edim.
– Tōḡri – dedim şoşib. Sōng unga gullar haqida gapira ketdim. U nozik barmoqlari bilan gulbarglarini silar, har-har zamon boş silkitib qōyar, huddi jon quloḡi bilan tinglardi.
– Mayli yaxşi qoling, – dedi u piça fursat ōtib.
– Gullarni soḡinsangiz, yana keling, – dedim men.
Sōng u ketdi. Ortidan qarab qolaverdim.

Gul sovḡa qilsang bōlmasmidi? Şunçalar gōl, sodda ekanimni keyin tuşundim. Ōzimni koyidim. Yana neça kunlar ōtdi, bilmayman. Men uni intiq kutardim. Xayolim parişon bōlib qolgan, endi gullardan ham kōproq meni ōşa qiz ōylantirardi.
Erta keç uni ōylayman. Endi ōşa qiz haqida gapirgim keladi. U haqida sōzlaşsam, deyman. Biroq «U endi kelmasa kerak» deya umidim kundan kun sōnib boradi.

Guldasta tanlaş har odamning didiga boḡliq. Gullar ming yillardan beri oşiqlarning dil izhori bōlib kelgan. Ular oşiqlarning murakkab ruhiy keçinmalarini ifodalaşga yordam bergan. Işonasizmi, ba’zan harflar ōrniga gullar yuborilgan. Sumbulga qarab uçraşuv kuni tayin qilingan. Gulçalar soniga qarab uçraşuv soati belgilangan.
Qani endi yana bir bor kelsa, deyman. Ōzimça unga guldastalar hozirlayman. Ranglarini tanlayman. Bir dona gul e’tibor belgisi, uçta bōlsa, hurmatni anglatadi, beştasi iqrorlik, yettitasi sevgi ramzi. Guldastadagi gullar soni juda muhim. Ōn dona gul «Siz uçun nimadir qilsam devdim», degani. Ōn bittasi dōstlik, ōn ikkitasi «Albatta, hammasi yaxşi bōladi», deydi. Ōn uç esa nafrat belgisi. Ōn beştasi minnatdorlik.

– Bu guldastangiz qança?
Boşqa mijoz bilan band edim. Biroq darrov tanidim.
– Siz uçun bepul, – dedim. U jilmaydi.
– Yōq ayting.
Aytdim. U kiçkina sumkaçasidan pul olib uzatdi.
– Şu guldasta bōlarmikan? Onam uçun, – dedi.
– Nega bōlmasin?
Sōng unga eng çiroyli gullardan guldasta yasab berdim.
– Bu nima uçun? – dedi u hayron boqib.
– Gōzal tabassumingiz uçun, – dedim.
U olmadi. Yalinib yolvordim. Olmasangiz xafa bōlaman, dedim. U jilmaydi, gōzal edi hatto tabassumi ham. Sōng ketdi. Ortidan qarab qolaverdim.

Nega ismini, yaşaş joyini sōramading? Ōzimni koyidim. Dōkonni taşlab ortidan borgim keldi. Biroq… Kutardim, «U yana keladi». Endi keça-kunduz uni ōylardim. Gullar orqali his tuyḡularingiz, şu kungaça yaşirgan gap-sōzlaringizni bildirsangiz bōladi. Men unga berib yuborgan guldasta orqali dil izhorimni aytgandim. «Uni sevib qolganimniyu, unga muhtoj ekanimni, usiz hayotimda mazmun yōqolayotganini…».
Endi hayotim mazmuni gullar emas, ōşa qiz bōlib qolgandi. Uni telbalarça kutardim, yōllariga muştoq edim. Yana bir marta kelsa, boşqa qōyib yubormayman, gullardan keçib uni tanlayman, degandim. Biroq negadir u kelmadi. Uni uzoq yillar kutdim. Bilmadim neça kun, neça oy, neça yil ōtdi…

Bugun ōşa gul dōkonining xōjayiniman. Biroq avvalgidek emas, bu hayotga, gullarga qiziqişim sōngan. Bu dunyosidan boş olib ketay dedim, gullarga muhabbatim meni qōyib yubormadi, qolaversa, hamon ōşa qizni kutardim. Balki u gullar tilini tuşunmas, balki dil izhorim anglamagandir..?.
Lekin endi gul dōkonim tepasiga katta xarflar bilan yozib qōyganman. «Bir-biringizga gullar hadya etib turing. Zero, odamlar gullar tilini unutib qōymasin.»