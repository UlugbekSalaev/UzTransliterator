Vazir «Tez yordam»ning kaltaklangan haydovçisini taqdirladi
Soḡliqni saqlaş vaziri Behzod Musayev Mirobod tumanida kaltaklangan «Tez yordam» haydovçisini borib kōrdi.

Foto: Soḡliqni saqlaş vazirligi
Toşkent şahrining Mirobod tumanida jabrlangan «Tez yordam» xodimi «Soḡliqni saqlaş a’loçisi» kōkrak nişoni bilan taqdirlandi.

16 oktyabr kuni Toşkent şahri Mirobod tumanida çaqiruvga kelgan «Tez yordam» xodimi va haydovçisi kaltaklangani xabar qilingandi. 

Soḡliqni saqlaş vazirligi matbuot xizmati xabar berişiça, vazir Behzod Musayev neyroxirurgiya bōlimida davolanayotgan uşbu bemor holidan xabar oldi. Dastlabki tekşiruvlar natijasida unga «Boş miya yopiq şikastlanişi, boş miya çayqalişi, çap tizza sohasi yumşoq tōqimalarining lat yeyişi» taşxisi qōyilgan.

«Afsuski, keyingi paytlarda ōz xizmat vazifasini ōtayotgan şifokor va hamşiralar, ayniqsa, «Tez yordam» xodimlariga nisbatan kuç işlatiş holatlari tez-tez uçramoqda. Aholining soḡliḡini himoya qilişda ōzini ayamay jon kuydirayotgan tizim xodimlariga tajovuz qilgan kimsalarga nisbatan qonunçilikda qat’iy javobgarlik belgilanişi ustida işlanmoqda. Ōylaymanki, qonunçilikka kiritilayotgan bu ōzgarişlar soha vakillarining huquq va manfaatlarini himoya qilişda muhim asos bōladi», dedi Behzod Musayev.

Vazir bemor bilan muloqot davomida unga tezroq soḡayişini tilab, muştumzōr fuqaroga nisbatan qonunda belgilangan tartibda jazo belgilanişi uçun barça zarur çoralar kōrilişini ma’lum qildi.

«Suhbat davomida bemor ōz holidan xabar olgani kelgan vazirga alohida minnatdorlik bildirib, 64 yoşga kirganiga qaramay, xalq salomatligi yōlida ḡayrat-şijoat bilan mehnat qilişdan tolmasligini, otasi tengi insonga, qolaversa, tibbiyot brigidasi tarkibida çaqiruv manziliga borgan şifokor ayolga qōl kōtargan kimsa esa qonun oldida javob berişiga qat’iy işonişini ta’kidladi», deyiladi xabarda.

Muloqot sōngida ōz xizmat vazifasiga mas’uliyat bilan yondaşib, muhim daqiqalarda tezkorlik va professionallik sifatlarini namoyon etgan tez tibbiy yordam brigadasi xodimiga «Ōzbekiston Respublikasi soḡliqni saqlaş a’loçisi» kōkrak nişoni berildi.