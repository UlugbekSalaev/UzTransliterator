Natalya Simbirtseva. Adabiyot kinoga nima beradi?

“Kino – badiiy adabiyotning eng injiq ōquvçisi va eng makkor talqinçisidir”.

V.Goffenşefer

Kino san’ati yildan yilga ommalaşgan sayin insonning kundalik hayotidan kitob ōqiş amaliyotini çiqarib taşlamoqda. Bugungi kunda kitob ōqiyotgan kişiga odamlar boşqaça qaraydigan bōlib qoldi. Bu harakatning ḡalatiligi muloqotning boşqa yōllari ança oddiy yōllarga aylanganligidandir. Masalan, kitobni ōqimasdan radiodan eşitiş mumkin, internetdan topsa bōladi, ekranda “jonlanadi”. Kitobning ōzini qōlga olmay turib ham asar tōḡrisida tasavvurga ega bōliş mumkin. Butunjahon internet tarmoḡi orqali har qanday kitobning tayyor qisqaça mazmunini topiş mumkin, ya’ni,  ma’lum bir kitob tōḡrisida tanqidiy maqola yoki taqriz, bloglar, televersiya yoki boşqa vizual kōrinişidagi turli ma’lumotlarni osongina qōlga kiritiş mumkin. Boşqaça aytganda, bugungi kunda biz kitobni va aynan dastlabki manbaning asl mazmunini yōqotiş evaziga uning atrofidagi ōziga xos talqin qilingan informatsion matnlar bilan kifoyalanyapmiz.

Kitob degani muallifning “qoḡozga tuşirilgan fikri” bōlmay qoldi.  Endilikda kitob ōzining muloqot funktsiyasini – individual muloqotini yōqotib boryapti. Ma’lumki, bunday muloqot jarayonida inson ommaviy kommunikatsiya tuzilmalaridan qat’iy nazar ōziga muallif, qahramonlar, davr bilan munosabat tizimini barpo etadi. “Yakkama yakka” tamoyiliga kōra, kitob bilan muloqot kitobxondan ma’naviy sa’yi-harakatni talab qiladi. Çunki kitob şaxsning şuuriy makoniga singib boradi. Bugun dunyoda nafaqat kitobga munosabat, balki unga oşno bōlişning usullari ham ōzgardi: endilikda kitob quloqçinlarda (nauşnik) jaranglaşi, kōzga kōrinişi, elektron şakliga kirişi mumkin. Bu kitoblarning şakliy jihati – bezagida ham namoyon. Şu bois, kitob va kitobxon ōrtasidagi muloqotni nofaol – kōzdan keçiriş muloqoti sifatida tasvirlaş mumkin. Mutolaa muammosi şu qadar aniq va tabiiy holdek kōrinadiki, hali u kōplab boşqa muammolar keltirib çiqarmasa edi…..

Hozir kitobning ōzini uning ekranlaşgan kōrinişidan afzal deb biladiganlar kam: kitobni kōriş va eşitiş bilan qabul qilişga ōrgangan jamiyatga fikrlovçi doiraga mōljallangan asarlarni tuşuniş qiyin holga aylangan.

Badiiy asarni ekranlaştiriş – bu ōqiladigan narsaning rejissyorlik talqini, kōplab kommunikatsion muloqot tuzilmalari asosida yuzaga keladigan mediya makondir. Uşbu yangi makon bir manba bilan çeklanmasa, asarning asl mazmunini tuşunmasa-da, insonga ta’sir etiş imkoniyatlari keng. Agar bunday talqinlar tayyor şakllar bilan çegaralansa, ma’noni ham toraytirib qōyişi mumkin. Tabiiyki, ekranizatsiyani kōradigan har bir tomoşabin faol kitobxon bōlmaydi, ya’ni, rejissyor tomonidan taklif etilgan filmning asl manbasi – kitob mazmunini tanqidiy anglaşga tayyor bōlmaydi.

Bugungi kundagi ekranlaştiriş ommaga ta’sir etişning barça tomonlarini hisobga oladi. Şuning uçun omma orasida tez tarqatilişidan taşqari arzon maşhurlikni qōlga kiritmoqda va odamlarni kitobning asl nusxasini ōqitişdan “qutqarmoqda”. Afsuski, kōpçilik adabiyot bilan tanişişning uşbu usulini qulay va maqbul deb hisoblamoqda. Çunki, kitob ōqişga vaqt sarflaş zaruratini yōqqa çiqaryapti. Bu kōrinib turgan tanazzul ekanligi ayon bōlsa-da, odamlar bu qulaylikdan voz keça olmaydilar. Biroq yuksak fikrlovçi kişilar doirasi ham kinematografiya yutuqlarini inkor qilmaydi, aksinça, ma’lum mezon va did asosida qabul qiladilar.

Ma’lumki badiiy asar matni ekranlaştiriş jarayoniga ōziga xos tarjimaga tortiladi. Natijada ōqilganda his etiladigan fikrlar vizual tusga kiradi. Asarning muloqot usuli “kitob + ōquvçi”dan “kitob + tomoşabin”ga ōzgaradi. Asar bilan haqqoniy muloqot amalga oşişi uçun asar muallifi va uni ekranda yaratuvçisi rejissyor fikran bir makonda bōlişi va bir tilda sōzlaşi zarur. Bunday muloqotga tomoşabinning tayyorgarlik darajasi turliça bōladi, ya’ni, oddiy insondan ham, mutaxassis ham bōlişi mumkin. Şu nuqtai nazardan ekranlaştirilgan asarni qabul qiluvçilarni ham bir qança toifalarga bōliş mumkin: tayyorlanmagan, kam tayyorlangan, tayyorlangan va yaxşi tayyorlangan  hamda mutaxassis tomoşabin.

Tayyorlanmagan tomoşabin muallifning filmlaştirilgan asarini mutolaa qilmagan bōladi. Kam tayyorlangan tomoşabin esa asarni ōqigan, biroq uning ḡoyaviy mazmuni va yaratiliş tarixi bilan taniş emas.

Tayyorlangan tomoşabin matnni ōqigan, uning yozilişidagi ōziga xosliklar tōḡrisida tasavvurga ega, ōşa asarning badiiy darajasiga ōzining ma’lum munosabati mavjud tomoşabindir. Bu uçinçi toifa asar va uning film talqini orasidagi yaqinlik va tafovutlarni aniqlay oladi. Yaxşi tayyorlangan tomoşabin esa asarni ōqigan, mazmunan anglab yetgan, yozuvçining ijodi bilan taniş, asar yaratilgan davr tōḡrisida tasavvurga ega bōlibgina qolmay, syujetlar, motivlar, qiyofalar, ḡoyalar darajasida asarning boşqa asarlar bilan mazmunan aloqasini aniqlay oladigan tomoşabindir.

Mutaxassis tomoşabin asarning matn asosini hamda film talqinini mazmunan va şaklan taqqoslab tahlil qila oladi. Boşqaça aytganda, rejissyor qaraşi bilan bahsga kirişa oladigan talqinçi va tanqidçi bōladi. Albatta, san’at asarini qabul qilişda bu miqyosdagi tomoşabin-ōquvçi doirasi keng emas.

Masala, tomoşabin filmni tomoşa qilişda qanday mezonlarga tayanişi lozimligida. U filmni asl matnga mosligini aniqlabgina qōya qoladimi yoki rejissyorning ijodiy mulohazasini tuşunişga intiladimi? Bu oddiy masala emas. Adabiyot va kino san’ati orasidagi hamkorlikning natijasi ba’zan tomoşabinni qanoatlantirişi ham hafsalasini pir qilişi ham mumkin. Ba’zi bir filmlar tomoşabinni asar matnini ōqib çiqişga undaydi. Aksariyat mumtoz asarlarni talqin etişdagi rejissyorning ijodiy qaraşi, ōz munosabatini qanday taqdim etayotganligini aniqlaş kōpçilikni qiziqtiradi.

Kōz bilan kōriladigan tasvirlarni inson ongi jadalroq va samaraliroq ilḡab oladi. Badiiy asarni ōqiş kitobxondan vaqt hamda murakkab fikrlaş faoliyatini taqozo etadi. Muammo şundaki, badiiy asar asosida olingan film asliyatga mos kelişi “xomxayol”ni yuzaga keltiradi. Media madaniyat hukmronligi şu qadar kuçayib ketdiki, natijada inson hissiy fikrlaşdan tōxtab qoldi.

V.Goffenşefer 1930-yillardayoq “Kino – badiiy adabiyotning eng injiq ōquvçisi va eng makkor talqinçisidir… Javobgarlik badiiy asarni muayyan qiyofalarda ōziça aks ettiruvçi ijodkorning mas’uliyati hamda ōşa asarni şarhlab, talqin qiluvçi tanqidçi mas’uliyatidan şakllanadi. Bu mas’uliyat bevosita inson ongiga ta’sir kōrsatişning eng qudratli qurollaridan biri – kinoda aks etadi”, deb yozgandi ōz maqolasida. Bu fikr sotsialistik realizm davrida aytilgan, lekin bugungi kun nuqtai nazaridan qaraganda ham tōḡridir. Ōşa davrda ekranlaştiriş totalitar madaniyatni tarḡib etuvçi medium sifatida yuzaga çiqqan, Stalin davrining asosiy kinematografik janrlaridan biriga aylangan edi.  Mafkuraviy vazifalar yuklangan, sersōz stsenariylar şu qadar hukmron ediki, bu kinoda tasvirning keyingi darajaga tuşib qolişiga va hatto yōqolişiga olib keldi. Bu jarayon, ayniqsa, “kiçik tasvir” deb ataluvçi davrda (1946–1953) namoyon bōldi. Kino san’atida adabiy manbaga asoslaniş – ekranlaştiriş ōz siyosiy vazifasini ado etdi va vatanparvarlik tuyḡusini kōrsatişga qaratilgan obrazlarni kōpaytirib berdi. “Petr 1” (1937–1939 yillar, V.Petrov,) “Çapayev” (1934 yil, rejissyorlar G.N. va S.D.Vasilev) “Yoş gvardiya” (1948 yil, rejissyor S.Gerasimov), “Salavat Yulayev” (1940 yil, rejissyor Ya.Protazanov) va boşqa filmlar şular jumlasidan.

Yu.Şklovskiy XX asr boşida kino va adabiyot nisbatining ikki kōrinişini taklif etadi. Birinçisi, adabiyot kino usullarini kōproq qabul qilişi. Bu ekranlaştirişda ōziga xos syujet yaratilişda aks etadi;

Ikkinçisi, fotografiya paydo bōlişi bilan naturalizm rad etilganidek, adabiyot syujetni butkul rad etadi va ōzining qadrdon makoni – sōz va til makoniga qaytadi.

Yu.Şklovskiyning fikriga tayanilsa, ekranlaştiriş kinematografiyada muvaffaqiyatsizlikka mahkum bōlgan janrdir. Bizning asrimizga kelib, ekranlaştiriş – ijodiy muloqotning bir usuliga emas, balki vizual madaniyatning zamonaviy iste’molçisi talablarini hisobga oluvçi ommani hissiy fikrlaşga majbur qilmaydigan yalpi tusdagi media mahsulot şakliga aylandi.

Vaqt ōtib, kinematograf va adabiyot ittifoqining natijasi asl adabiy matnning va uning ekran talqini orasidagi ōxşaşlik mezonlari tanqidçilar uçun asosiy mavzuga aylandi. Ammo ekranlaştiriş bir vaqtning ōzida ham individual ijodkor (rejissyorning), ham ijodiy guruh (stsenariynavis, rejissyor, operator, bastakor va b.)ning jamoaviy asari sifatida davrning ma’naviy-ijtimoiy qaraşlarining kōp qatlamli “kōçirmasi” sifatida yaşab, muayyan şaklda rivojlanib kelmoqda.

Kitobning mazmuni va muallifning fikri qançalik aniq yetkazib berilganidan qat’iy nazar, ikkala asar (adabiy matn va film) ham ōz ōrnida muayyan davrning guvohi va solnomasiga aylanadi. S.M.Arutyunyan fikri bilan tōldirilganda, “Bugungi kunda mumtoz adabiyot namunalarini ekranlaştiriş ōtmişdagi davrlarni zamonaviy nuqtai nazaridan talqin qilişdan iborat bōlib, u xoh erkin, xoh qat’iy tarzda muayyan yangiça estetik mezonlar, mafkuralar, inson va kişilik jamiyatiga nisbatan zamonaviy qaraşlarni yuzaga kelişiga xizmat qiladi”.

San’atning boşqa-boşqa turlariga mansub bōlgan asarlardagi ramz va obrazlar tizimni mazmunan umumlaştiriş qanday amalga oşiriladi? Ekranlaşgan asar mazmunini ōqişning ōziga xos tomonlari syujetning “medial susbstratlar” deb ataluvçi turli holatlarda ifodalanişi bilan boḡliq. Mazkur holatda yetarliça erkin bōlgan “narrativlar, ikki turdagi asardagi ramz va obrazlarning ōzaro munosabatlari, bir-biridan farqi va ōxşaşligini aniqlab berişga qodir”.

Adabiyot va kinoning ōzaro boḡliqligi va hatto ōzaro tobeligi kino nazariyotida ōrganilgan.  “Kinoning adabiyotdan foydalanişga urinişi heç qanday natija bermadi, tōḡrisini aytganda, instsenirovka deb ataluvçi bōlmaḡur natijalar berdi” (V.Şklovskiy). “Kino adabiyotdan “ozod bōliş” evaziga rivojlanmoqda. Şu bois, original syujetlarga tayanişi lozim, çunki “stsenariynavislikning asosiy tamoyili – bu bevosita hissiy anglaşdir…”. “Kino san’atini rivojlantiriş – bu şakl orqali imkon qadar mohiyatni çiqarib berişdan iborat” (B.Balaş). “Adabiy asar va uning asosida yaratilgan film ōrtasidagi ōyin ekranlaştirilgan asarni ançagina boyitadi. Yaxşi ekranlaştirilgan mahsulot dastlabki manbaning ruhiyati, mazmunini aks ettirişi lozim” (A.Bazen) “Ekranlaştiriş çoḡida ham badiiy asar, ham kino yōqotiladi. Agar qaysidir yirik asar ekranda yaşab qolişi şart bōlsagina, uni ekranlaştirgan ma’qul. Aks holda, u asarning aslidan yomonroq çiqadi” (G.Kozintsev). “Adabiyotga murojaat qiliş endilikda kino san’ati uçun bevosita ahamiyatli jihatdir, bu kinoning badiiy usul va tamoyillarini takomillaştiriş demakdir” (N.S.Gornitskaya). “Ekranlaştiriş degani, badiiy asarning asl ḡoyasi, uning badiiy mohiyati doirasidan çiqmagan holda, kino san’atining ōziga xos vositalari orqali imkon qadar çuqurroq va şoirona yetkazib berişdir” (I.Maneviç) va hokazo. Taniqli kino mutaxassislarning bu kabi fikr­laridan kōrinib turib turibdiki, kino va adabiyotning birgalikdagi mahsuli san’atning alohida şaklini vujudga keltiradi.

XX asrning oxiri XXI asrning boşlarida adabiyot va kino munosabatining ōziga xos tomonlari tōḡrisida sōz yuritila boşladi. K.Yu.Ignatov ekranlaştiriş va badiiy matn ōrtasiga tenglik belgisini qōyişni taklif etadi: “Ekranlaştirişni kinematografçilarning maqsadi badiiy asarning ekranlaşgan kōrinişini yaratiş bōlgandagina oqilona iş deb qabul qiliş lozim”, degan fikrni ōrtaga taşlaydi. Asarning mazmuni, ruhi va tilini saqlagan holda kino tiliga ōgiriş sifatida kōrib çiqişni taklif etadi”. V.V.Reşetnikova esa ekranlaştirişni badiiy asarni turli tasviriy (sōz, musiqa, video) unsurlar vositasida ekran tiliga ōgirişdan iborat bōlgan badiiy talqin sifatida tuşuntiradi. Ekranlaştiriş ōyinli kinoning mustaqil şakli bōlib, uning asosida adabiy matn qaror topadi.

Kinofilmga asos sifatida badiiy asardan foydalaniş, bir jihatdan rejissyorga jiddiy mas’uliyat yuklaydi, şu bilan birgalikda yaratilayotgan kino mahsulotning muvaffaqiyatining ma’lum kafolati hisoblanadi. Adabiyot namunalarini ekranda talqin qiliş zamonaviy madaniyat tomonidan taqozo etilayotgan hodisa sifatida mavjud ekan, uning qiymatini malakali tanqidgina baholaşi zarurligini e’tirof etiş joiz.

Ekranlaştiriş adabiy matnning badiiy voqeligini ōzlaştiriş usullaridan biridir. Rejissyorning kino vositalariga, deylik,  kameraga asardagi sōzlar biroz boşqaça – faqat stsenariyçi tilga oliş zarur deb hisoblagan narsalargina tuşadi. Sōzning ōzi tasvirlaş va qiyofa yaratiş kuçiga ega: u kino qiyofani yaratiş jarayonida mubolaḡani moddiylaştirişga imkon beradi – matnda aks etgan qiyofa kōzga kōrinadigan qiyofaga aylanadi. Sōz – bu adabiyotçi tasvirlaydigan voqelik hamda kitobxonning tasavvuridan vujudga keladigan ōxşatişlar ōrtasidagi vositaçidir. Kino badiiy asarda tasvirlaşni talab qilgan narsani kōrsatişga imkon beradi. Biroq film ijodkorlarida hodisani “kadr ortida turib hikoya qiliş” sōz vositasida tasvirlaş imkoniyati yōq. Ayni vaqtda obrazlarning harakatlari, ularning nutqi, boşqa personajlar bilan munosabatini  aks ettiriş ham kino vositalari, ham adabiyotning qōlidan keladi. Bizning zamonamizda sōz san’ati boşqa san’atlarga (raqs, musiqa, teatr va kino) turtki beruvçi manba ekanligiga qaramasdan, baribir ustuvorlikka ega.

Bugun kino texnik jihatdan juda yuqori natijalarni qōlga kiritdi. Biroq film suratga oliş jarayonining taşkilotçisi va asosiy ijodkori rejissyor bōlib, badiiy voqelikning asl kōrinişi uning miyasida şakllanadi. Erkanlaştiriş san’ati yozuvçining fikrlarini mos vizual şaklga ōtkaziş, topiş demakdir.

