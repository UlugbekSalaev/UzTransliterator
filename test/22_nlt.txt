Ḡildirakdan boşlangan buyuk kaşfiyotlar

Odamzodning jamiki maxluqotdan ustunligi-yu uluḡligini qarangki, u aqlini tanigani hamono hamma narsani ōz izmiga bōysundirişga intildi. Masalan, vaqtini tejaş, uzoḡini yaqin, oḡirini yengil, muşkulini oson qiliş yōlida kōp va xōp izlandi. Ayni maqsadda deboçasiga ot, eşak, hōkiz, tuya, fil, it, buḡu singari hayvonlarni qōlga ōrgatib, ulardan beminnat işçi kuçi va jonli ulov sifatida foydalana boşladi. Bora-bora bu bilan ham qanoatlanmay, ḡildirakni ōylab topdi. Uşbu ixtiro zamonlar oşa takomillaşib, ulkan samara berdi. Aniqroḡi, hozir barçamiz doimo xizmatiga ehtiyoj sezadigan ming bir xil arava-yu velosipedlar, mopedu mototsikllar, avtomobilu tramvay-trolleybuslardan tortib poyezd, kema, samolyotgaça, oddiy uy-rōzḡor buyumlari, mehnat qurollari, vaqt, yozuv-çizuv va hisob-kitob buyumlari-yu murakkab axborot texnologiyalaridan tortib bahaybat buḡ turbinalarigaça, qisqasi, son-sanoqsiz texnika va mexanizmlarning yaratilişiga turtki bōldi.

Oddiy ḡōlaning şarofati

Darvoqe, ḡildirak vazifasini dastavval suriladigan yuklar ostiga qōyiladigan ḡaltaksimon ḡōlalar ōtagan. Ulardan olti ming yilça muqaddam mesopotamiyaliklar bearmon foydalanişgan. Eramizdan avvalgi XV-XIV asrlarda esa pişiq yoḡoçdan yasalgan ḡildiraklar paydo bōlib, turli dastgohlar, zambilḡaltak, tegirmon va parraklarda qōllanilgan. Çunonçi, Markaziy Osiyo, Misr, Xitoy va Hindistonda ekinlar çarxpalaklar kōmagida suḡorilgan.

Keyinçalik ḡildirakning sim çambarakli, gupçakli, qayrilma va temir gardişli turlari vujudga kelgan. Şu asno ikkitasi bir ōqqa birlaştirilib, ōrtasiga taxta joylaştirilgan. Qarabsizki, insoniyat oḡir yuklarni taşiş va jang qilişda asqotadigan ot aravalarga ega çiqqan. Ayrim ma’lumotlarga kōra, eramizdan avvalgi VIII asrda Xitoyda ajabtovur “otaş arava”lar, Ōzbekiston hududida miloddan oldingi IV-II asrlarda tegarçakli sopol aravalar uçragan. Bundan 500-600 yilça burun esa tōrt ḡildirakli ulovlar yordamida poçta va bank xizmatlari kōrsatilgan, soyaboni oçilib-yopiladigan, yunon mifologiyasidagi Quyoş ma’budi Geliosning ōḡli Faeton ismi bilan atalgan foytunlarda yōlovçilar taşilgan.

Albatta, vaqt ōtgani sayin barça sohalarning rivojlanişi, odamlararo aloqalarning kengayişi aravalarni ōziyurar temir dastyorlarga almaştirişni taqozo etdi. Bu muammo ustida belgiyalik rohib Ferdinand Verbeni ōta jiddiy boş qotirdi. Alqissa, 1668 yili siqilgan suv buḡi potensial energiyasini mexanik işga aylantiruvçi dvigatel yordamida harakatlanadigan ilk avtomobilni (bu atama yunonça “autos” – “ōzi”, lotinça “mobilis” – “harakatlanuvçi” sōzlaridan olingan) kaşf qildi. Ōşa maşinaning uzluksiz işlaydigani loyihasini 1763 yili rossiyalik I.Polzunov, suv nasoslariga mōljallangan universal namunasi nusxasini 21 yildan sōng angliyalik J.Uatt işlab çiqdi.

Masalaga şu jihatdan yondaşganda, fransiyalik harbiy muhandis Nikolya Jozef Kyunoni ham avtomobilsozlikka ta’mal toşini qōyganlardan biri deyiş joiz. Çunki u 1770 yili artilleriya tōplarini tortişga mōljallangan uç ḡildirakli buḡ maşinasiga doyalik qildi. Bu qurilma, garçi tezlikni pasaytiruvçi va harakatni tōxtatuvçi uskunaga ega bōlmasa-da, uç tonna yukni bir soatda tōrt-beş çaqirim masofaga taşiş imkonini berardi. Hayal ōtmay, angliyalik Riçard Trevitnik sakkiz ōrindiqli ulovni, ta’bir joiz bōlsa, birinçi avtobusni ommaga tortiq qildi. Rossiyalik K.Yankeviç ham bōş kelmadi — avtomobillarni yuzdan ziyod quvuri bor temir buḡ qozoni bilan jihozlaş taklifini kiritdi.

XIX asrda akkumulyatorli avtoulovlar yaratiş borasida ham talay tajribalar ōtkazildi. Qolaversa, şu asrning birinçi yarmida angliyalik J.Stefenson va rossiyalik ota-bola Çerepanovlar ilk parovozni qurişdi. Ikkinçi yarmida esa fransuz mexanigi E.Lenuar gaz yonilḡisi kimyoviy energiyasini mexanik işga aylantirib beruvçi porşenli içki yonuv dvigatelini loyihalaştirdi. Nemis kaşfiyotçisi N.Otto uni takomillaştirib, tōrt taktlisiga almaştirdi. Rossiyalik dengizçi O.Kostoviç benzin buḡlari va havo aralaşmasini silindrga uzatadigan karbyuratorli motorni, germaniyalik R.Dizel uning siqilgan havoda yonilḡi alangalanadigan namunasini kaşf qildi. Ingliz olimi S.Braun dvigatelli, rus muhandisi Putilov tōrt ḡildirakli qaldirgoç avtomobil ixtiroçilari sifatida tanildi.

Avtomobilsozlik rivojiga, ayniqsa, nemis tadqiqotçilari katta hissa qōşişdi. Şulardan biri tadbirkor va muhandis Gottlib Daymler edi. U 1883 yili porşeni har daqiqada 600 marta aylanadigan yassi, ikki yil ōtar-ōtmas, tik şaklli dvigatel yasadi. Benzinda işlaydigan ixçam motorni mototsiklga ōrnatib, yutuqlarini boyitdi. Mangeym şahridagi mōjazgina fabrika egasi Karl Bents esa soatiga 15-16 kilometr yōl bosadigan motorvagonlarni yaratdi. Ana şu bois Daymler ikkisining nomi tōrt ḡildirakli maşina asosçilari sifatida moziy sahifalariga muhrlandi. Ular hamkorlikda oçgan “Daymler—Bents” kompaniyasi 1926 yili konsernga, 1998 yili AQŞning “Kreysler” nomli gigant korporatsiyasiga qōşilgaç, jahon avtomobil sanoatining “Mersedes” rusumli maşinalar yetkazib beruvçi yetakçi tarmoḡiga aylandi. Bunday fikrlarni “Ford”, “Sitroyen”, “Reno Kadillak”, “Rolls Roys” singari maşhur kompaniyalar haqida ham bildiriş mumkin.

Endi yana sal ortga qaytaylik. “Har tōkisda — bir ayb!” deganlaridek, dastlabki avtomobillar xatardan xoli emasligi tufayli tez-tez halokatga uçragan. Boz ustiga, taraqqiyot kuşandalari, odatdagidek, bu yangilikka ham qarşi çiqib, maşinalarni yoqişgan, toşbōron qilişgan, ustiga kislota sepişgan. Bundan qat’i nazar, baribir, vaqt ōz işini qildi: ōtgan asrning birinçi çoragida transport vositalari turi yanada kōpaydi. AQŞ va Rossiyada ilk  traktor, samolyot, teploxod va teplovoz foydalanişga topşirildi.

Xullas, ōzaro muhorabada aql-zakovat dahriylik va mutaassiblikni doḡda qoldirdi. Ōziyurar ulovlar ōtgan asrda hududlar va mamlakatlararo yuk taşuvçi karvonlarni asta-sekin  siqib çiqardi. Pirovardida har tomonlama afzalligi uçun kundalik hayotimizning ajralmas uzviga aylandi. Şunga kōra, dunyo miqyosida har yili 46-53 millionta oḡir va yengil avtomobillar işlab çiqariş yōlga qōyildi. Ayni çoḡda, ularning yangi-yangi rusumlari va qismlarini, ōnḡay-badastir asbob-uskunalarini yaratiş qizḡin davom etdi. Tabiiyki, bu jabhada muvaffaqiyat qozonganlar ham, ōz boşiga ōzi balo orttirganlar ham bōldi. Quyida şunday voqealardan ba’zilari xususida sōz yuritişni lozim topdik.

Rezina çambarning “tuḡilişi”

Avtoulovlar endi-endi kōzga taşlangan damlarda yōllar ularga moslaştirilmagandi. Inçunin, darrov yaroqsiz holga kelib qolar, ulardan kōtarilgan çang-tōzon çor atrofni ifloslantirardi. Boz ustiga, eng raso ressorlar ham ōydim-çuqurliklardan ōtiş çoḡida maşina silkinişlarini kamaytira olmasdi. Bu noqisliklar haydovçi va yōlovçilarni qiynab, tabiatni bulḡaşdan taşqari, avtomobilning tez işdan çiqişiga olib kelardi.

Binobarin, mutaxassislar oldida ḡildirakning turtki-zarbalarni yumşatuvçi, yōlga ziyon yetkazmaydigan turini yaratiş vazifasi turardi. Taajjubki, bu işni ixtiroçilar emas, balki Irlandiyaning Belfast şahrida yaşovçi mol dōxtiri Jon Danlop uddaladi. Bir kuni u ōn yaşar ōḡli minib yurgan velosipedning temir ḡildiraklari yerga çuqur botib ketayotganini, bolasi uni haydaşda qiynalayotganini kōrib, “Şularning girdiga enliroq va mayinroq mato qoplasam, qandoq bōlarkin?” degan ōyga toldi. Sōngra yoḡoçdan ōlçami velosipednikiga teng gardiş yasadi. Uning ōyiqli sirtiga yumşoq material yopiştirilib yōḡonlaştirilgan rezina içakni mixladi. Oxirida rezina içak içiga nayça orqali havo yubordi. Natijada qayişqoqligi oşgan ḡildirak yerga botmaygan, velosiped tez yuradigan bōldi.

Şu zayl Danlop ōzi sezgan-sezmagan holda olamşumul ixtiroga qōl urdi. 1888 yil 23 iyulda uni patentlaştirdi. Yangi rezina çambar, ya’ni şina bilan jihozlangan velosipedlar egalari turli poyga va musobaqalarda ḡolib çiqa boşlaşdi. Bu yangilik mohiyatini teran anglagan yirik sarmoyador Dyu Kross Danlopning patentini sotib olib, u bilan hamkorlikda yiliga ming dona şina tayyorlaş quvvatiga ega “Danlop pnevmatik” kompaniyasini oçdi.

Şubhasiz, yangi kaşfiyot boşqa mamlakatlarda ham şinani takomillaştiriş işlarini avj oldirdi. Masalan, fransiyalik aka-uka Eduard va Andre Mişelenlar rezinani gardişga qotirişda mixlardan emas, balki uni oson kiydiriş va yeçib oliş imkonini beruvçi murvatlardan foydalaniş ḡoyasini olḡa surişdi. Mavridi kelib, şinalar sifati keskin yaxşilanib, çidamliligi oşdi. Yaxlit rezinalilari ōrnini pokrişka va kameralilari egallagaç, ularni almaştiriş uçun atigi 1 daqiqa-yu 15 soniya vaqt sarflanadigan bōldi. Binobarin, Germaniya, Italiya, AQŞ va Rossiyaning “Continental”, “Pirelli”, “Good Year”, “Treugolnik” firmalari ham bunday mahsulotlarni tayyorlaşni puxta ōzlaştirib olişdi. Hozir Danlop şinalari asosan “JIP”lar, “Good Year” va “Continental” sport avtomobillari, “Pirelli” va “Miçelin”lar esa oddiy yengil maşinalar uçun işlab çiqariladi.

