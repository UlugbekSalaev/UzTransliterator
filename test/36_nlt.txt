Masaru Emoto. Suvnoma

KIRIŞ

Suvning muzlatilgan bōlaklari kristallarini suratga ola boşlaganimga ham ōn yildan oşdi.
Şunga qadar Suvdagi tōlqin tebranişlari ōlçovi yuzasidan tadqiqot ōtkazganman. Muz kristallarini ōrganar ekanman, ḡaroyib hodisaga duç keldim: Suv turliça yōsinda ōz fikrini bildirişga qodir ekan! Muz kristallari rasmlariga boqib, ularda hali biz ōrganişimiz zarur bōlgan teran donişmandlik mujassamligini angladim. Tabiiy suv quvurdagidan kōra kōproq ajoyib şaklli kristallar hosil qila oliş xususiyatiga ega bōlib, yoqimli musiqa ta’sirida ular yanada gōzal şaklga kiradi. Suv ustida “rahmat”, “ahmoqsan” iboralari aytilsa, bunda ham turliça şakllar paydo bōladi. Kristallar, ya’ni zarallar, qanday hayot keçirişimiz zarurligi xususida hali bizga kōp saboqlar beradi.
1999 yil, iyun oyida “Suv nomalari” deb nomlangan, fotografiyalar jamlangan kitobim naşr etildi. Garçand kitob ōz hisobimdan çop etilgan, katta kitob dōkonlarida sotişga mōljallanmagan bōlsa-da, odamlarning duo-iltijolari bois eng xaridorgir asarga — bestsellerga aylandi.
Kitob naşriyoti biznesida bunaqasi bōlmagan. Kitobimning talaş-talaş bōlayotganidan hayratda edim. Ayni paytda asar tōḡrisida yoru birodarlariga maroq bilan sōzlab, şinavandalarimni kōpaytirayotgan odamlarga nisbatan ehtiromim ortardi. Kitobimdagi ḡoyalardan yanada kōproq kişilarni bahramand etiş niyatida inglizça tarjimasini ham uyuştirdim. Inglizça naşr muvaffaqiyat qozondi, tez orada ma’ruzalar ōqib beriş uçun meni Şveytsariya va boşqa xorijiy mamlakatlarga taklif qila boşlaşdi. Darhaqiqat, muz kristallari nomalari bitilgan fotosuratlar orqali Suv sōzlayotgan kitob ayni tarixiy ōzgarişlar davrida bosilgan edi. Kitobning tinimsiz naşr etilişi odamlar tirik Suv nomalarini çanqoqlik bilan qabul qilganini kōrsatar, bu işni kōnglimga solgan Tangriga şukur qilardim.
Kōpçilik xudo borligiga şubhalanib, irodasi bilan kelişmasligi menga ma’lum. Bu kitob esa xudo yaratgan unsur — Suvga baḡişlangan. Suvni yaxşiroq tuşunganingiz sayin xudo borligini inkor etişingiz qiyinlaşib boradi. Kitobdagi kristallar suratlarini kōrib, uyḡongan hissiyotlaringiz tōḡrisida fikrlaşingizni istardim.
Yaponiyaning “Sanmark” naşriyoti mazkur kitobni yozişni taklif etgandayoq miyamga ḡaroyib ḡoyalar yopirildi, kimgadir yorilişni xohladim. “Sanmark” prezidenti Nobutaki Uekiga ḡoyalarimni ma’qulladi, xodimi Ryuya Saytouni ayni vaqtda Şveytsariyada ōqiyotgan ma’ruzalarimni tinglaş uçun jōnatdi.
Kitob tugallangan hozirgi kunda meni qoniqiş tuyḡusi qamrab oldi. Mazkur asar deyarli ōn yildan ortiq vaqt ōrganganim “tebraniş nazariya”si, şuningdek, insoniyat tabiati – fe’l-atvorini kuzatiş asnosidagi tadqiqotlarim hamda koinot tōḡrisidagi mulohazalarimning ōziga xos “minbari” bōldi.
Imkoniyatdan foydalanib, “Kokoro” korporatsiyasi prezidenti Sindzi Tanigavaga, “Sanmark” naşriyoti boş muharriri Naoki Utikiga, Tatsuye Saytoga, şuningdek, uşbu kitobni yozişda hamsuhbat bōlgan kişilarga taşakkurimni bildiraman.
Suv kristallarini suratga tuşirişim uçun imkoniyat yaratib bergan “Nitirey Ays” kompaniyasining sobiq prezidenti Tetsuye Tagutiga, uşbu kitobning inglizça nusxasini çiqarib, Suv bilan munosabatimiz haqiqatini dunyo bōylab tarqalişiga hissa qōşgan “Beyond uordz pablişing” naşriyotiga çuqur minnatdorçiligimni aytaman.
Kitobning barça ōquvçilariga taşakkur. Va eng muhimi, Suv huzuridagi ehtiromimni izhor etaroq, şunday deyman:
— Rahmat senga, Suv!

MUQADDIMA

Asarni ōqişga tutinar ekansiz, Sizdan: “baxtlimisiz?” deb sōramoqçiman.
Tōḡri, har bir inson baxt tuşunçasini ōziça talqin qiladi. Qani, qalbingizga quloq soling-çi, yurakda xotirjamlik hukmronmi? Ertangi kunga işonç bormi? Har tong uyqudan uyḡonar ekansiz, qandaydir quvonçga yōḡrilasizmi? Agar şularni baxt deb bōlsa, baxtiyormisiz?
Imonim komil, bu savolga ḡoyat ozçilik “ha”, deb javob beradi, aksariyat esa hayotdan noliydi. Noliş sababi nimada? Dunyoda nimalar rōy beryaptiki, alal-oqibat odamzod ōzini baxtiyor deyolmasa? Nazarimda, barçamiz xaos – olatasir davrda yaşayapmiz. “Xaos” sōzi “Tar tibsizlik” ma’nosini anglatib, Borliq olam yaratilmasdan avval mavjud bōlgan, şakllanmagan materiya alomatlari sanaladi. Umrguzaronlik qilarkanmiz, ōzni uqubatda, ezilgan sezamiz. Gazetalar, televideniye bizni boşdan-oyoq axborotga kōmib taşlaydi, har qadamda muammolarga, tuşunmovçiliklarga rōbarō kelamiz. Taşvişlarning çeki-çegarasi, yeçimi yōqday tuyuladi.
Qayerga bormaylik, turmuş taşvişlari zilday bosadi. Iqtisodiy qarama-qarşiliklar, oilaviy noxuşliklar, millatlararo nifoqlar, ekologik falokatlar, diniy uruşlar… va hokazo jajji sayyoramiz qaddini bukib qōygan. Xarob bōlgan odamlar va ularni ezuvçilar, boyiyotganlar va qaşşoqlaşib abgor bōlayotganlar, xorlanganlar va xorlab, rohatlanayotgan kişilar tōḡrisidagi xabarlar daqiqalar içida yer şarining narigi burçidan bizga yetib keladi.
Xōş, bu azob-uqubatlarning sababkori kim? Nima uçun kun keçiriş tobora oḡirlaşib, dunyo kōzimizga qoronḡi kōrinyapti? Olatasir şovqin-suronga boşimizgaça botdik, dunyoviy muammolar esa tobora çuqurlaşmoqda. Biz, yerliklar uçun umumiy — nimadir bor, barçamiz boşi berk kōçadan çiqiş istagidamiz. Ammo, qanday qilib? Bu savolga javob şunçalar oddiyki, ilgari ōylab ham qōrmaganmiz.
Tartibsiz urxo-urning sababi nimada? Barça uqubatlarning ildizi qayda? Axir, tiriklik olamimiz uyḡunligiga nifoq solinmoqda-ku! Ha, bundan qoçib qutulolmaymiz. Garçi, barça odam yagona biologik tur sanalsa-da, irqimiz, millatimiz har xil, fikrlaşimiz ham turliça. Bundan taşqari, odamlarning aksariyati ōzi mohiyatiga yetmagan neki bor, barçasini qiyinçilik bilan anglaydi yoxud inkor qiladi. Alal-oqibat kulfat va uqubatlar seli betōxtov yopiriladi. Inson insonligiça qolar ekan, kōpçilik tasdiq etgan haqiqatni inkor qiluvçi kimdir hamişa topiladi.
Muqaddimamizning “berdi”siga endi yaqinlaşyapmiz. Yer sayyorasida yaşovçi barça odamlar birdek hazm qila oladigan, tasdiqlaydigan haqiqat bormi ōzi?
Bor. Men şunday qarorga keldim. Har bir yerlik uçun birday zarur, borligi isbot talab etilmaydigan unsur — Suv dunyoviy va şaxsiy muammolarimizga yeçim bera oladi.
Inson vujudining ōrtaça 70 foizini Suv taşkil etadi. Ona vujudida homila ekanmiz, 99 foizimiz Suv bōlarkan. Tuḡilganimizda, tanamizning 90 foizi Suv bōladi. Keksayiş mobaynida tanamiz quruqşab, jismimizda 70 foiz Suv qolarkan. Keksaygan sayin tanadagi Suv miqdori kamayib, taxminan 50 foizga tuşadi. Boşqaça aytganda, umrimiz mobaynida eng avvalo Suv sifatida mavjud bōlamiz – yaşaymiz.
Jismoniy nuqtai nazardan qaraganda, inson – suv demakdir. Bu haqiqatni tasdiq etgaç, men dunyoga mutloq ōzgaça nazar bilan qaray boşladim.
Suv haqiqati insoniyatga taalluqli bōlgani boisidan ham bu tōḡrida dunyodagi har bir odam bilmoḡini istayman. Nazarimda, inson ōz hayoti mobaynida bosib ōtişi zarur bōlgan yōlni kaşf etdim: baxtiyor, soḡlom turmuş keçiriş uçun tanamizning 70 foizini taşkil etuvçi suvni tozalaş talab etiladi. Daryo suvi harakatlangani, oqqani uçun ham toza bōladi. Suv bir joyda turib qolsa, ōladi. Xuddi şuning uçun ham suv hamişa harakatda bōlişi zarur. Mazkur haqiqatga kōra, bemor tanidagi suv – qon ham “yurmay” qoladi. Qon yurmas ekan, jismda ayniş jarayoni boşlanadi. Agar qon boş miyada tōxtab qolsa, hayot xavf ostida bōladi.
Nima uçun qon harakati tōxtaydi?– degan savolga ruh sōnik bōlganda, hissiyotlar tōnganda, deya javob beraman. Zamonaviy tadqiqotçilar ong holati tana holatiga bevosita ta’sir kōrsatişini isbotlagan. Ōzingizni yaxşi sezib, maza qilib yaşarkansiz, jismingiz ham yayraydi. Umringiz janjalu afsus-nadomat ila keçsa, jismingiz bukiladi.
Demak, ruhiy holat vujud aro oqar ekan, bu holatning yaxşi yoki yomonligiga qarab, vujud yo yayraydi, yo eziladi.

HARAKAT, ŌZGARIŞ, OQIŞ – HAYoT MOHIYaTIDIR

* * *

Inson şakl-şamoyilini olmay turib, biz suv edik. “Inson Biz uni nutfadan — bir tomçi suvdan yaratganimizni, endi esa banogoh u (Ōzimizga) oçiq qarşilik qilguvçi bōlib qolganini kōrmadimi?!” Qur’oni Karim, 36-sura (Yosin, 77-oyat). Suv mohiyatini anglagan sayin insonlik mohiyatini bila boşlaymiz. Nima uçun aynan suvdan yaratildik degan savolga javob beriş bilan esa — uluḡ tilsim sir-sinoatini yeçamiz.
Xōş, suv ōzi nima? Hayot baḡişlovçi qudratdir u. Tanamiz 50 foiz suv yōqotsa, yaşaşga umid qolmaydi. Qon hamda jismdagi içki suyuqliklar suvdan paydo bōladi, suv darmon baxş etib, tanada aylanib turadi. Jismimizdagi oqayotgan qon – suv tufayli faol hayot keçiramiz. Suv jismimizga quvvat ōtkazuvçilik vazifasini bajaradi. Suvning quvvat uzatuvçanligini tanamiz bōylab harakatlanayotgan yuk maşinasiga qiyoslaş mumkin. Agar jism kirlangan, iflos bōlsa, “maşina” içidagi yuk ham kirlanadi. Xuddi şu bois suv toza bōlişi ḡoyat muhim.
Ayni paytda zamonaviy tibbiyot ham suvga quvvat uzatuvçi sifatida qarab, undan ayrim kasalliklarni tuzatişda foydalanmoqda. Suv qadrini ḡoyat baland tutuvçi tibbiyot sohalaridan biri gomeopatiya1 hisoblanadi.
Gomeopatiya sohasiga XIX asrda Germaniyada Samuel Xaneman (1791-1843) tomonidan asos solingan esa-da, ildizlari tibbiyot otasi Gippokratga (eramizgaça bōlgan 460-370 yillar) borib taqaladi. Gomeopatik tibbiyot asosçilari “zaharni zahar kesadi” qabilida iş tutganlar. Misol uçun, qōrḡoşin bilan zaharlangan bemorga qōrḡoşinning suvdagi eritmasi miqdorida içiriş darkor.
Ḡoyat oz miqdordagi bu eritmada qōrḡoşin moddasi deyarli yōq hisobi, ammo Suv ōzida şu modda xususiyatlarini saqlab qoladi va şu yōsin zaharlangan bemor uçun dori-darmon vazifasini ōtaydi.
Gomeopatiya şunday qoidani ilgari suradi: qança kōp eritsangiz, şunça kōp naf beradi. Bundan jismingizda zahar kontsentratsiyasi qançalar yuqori bōlsa, eritma koeffitsenti şunça kōp bōlmoḡi zarur, degan mantiqli javob kelib çiqadi.
Bu fikrni şunday ifodalamoq zarur. Kasallik asoratlaridan xalos bōliş uçun moddaning ta’ciri emas, balki suvdagi şu moddadan nusxa olinib, saqlanayotgan axborot asqotadi. Zahar çiqarayotgan simptomlar – kasallik alomatlarini ham aynan Suv xotirasidagi ana şu axborot ōçirib-yuvib taşlaydi.
Ha, xuddi şunday – Suv axborotdan nusxa oliş hamda xotirada saqlaş qobiliyatiga ega. Xulosa qiladigan bōlsak, Uluḡ Ummon Suvida ham uning tub-tublarini makon tutganlarning yaratilişi jarayonlari tōḡrisidagi xotira mavjud. Muzliklarda esa sayyoramizning million-million yillarga oid tarixi mujassam. Suv Yer şari bōylab aylanadi, inson jismidan oqib ōtib, butun dunyo bōylab tarqaladi. Suv xotirasida saqlanayotgan ma’lumotlarni ōqiy olganimizda edi, adadsiz miqyosdagi olamşumul tarix sirlari oçilardi.
Suvni tuşunmoq – koinotni, tabiat ḡaroyibot-larini, hayot mohiyatini anglab yetmoqdir.

* * *

Suv tadqiqoti bilan uzoq yillar şuḡullandim. Suv axborotdan nusxa oliş qobiliyatiga egaligini tuşunganligim hayotimni ōzgartirib yubordi. Mazkur kaşfiyotni Amerikada oçgaç, Yaponiyaga qaytdim.
Ōşandan buyon Suvning axborotdan nusxa olib, yodda saqlaş qobiliyati bemorlar salomatligini tiklaşda qōl kelyapti, şu yōsin kasallarga yordam beryapman. Yaqin kunlarga qadar tibbiyot xodimlari Suvda şifo baḡişlaş xususiyati mavjudligini xayollariga ham keltirişmas edi. Men esa, Suv yodda saqlaş va axborotni uzatiş qobiliyatiga ega, deya mutloq işonç bilan tasdiq etaman. Ammo tibbiyot hamjamiyatida bu haqiqat ḡoyat qarşilikka uçradi.
1988 yili frantsuz olimi Jak Benvenist gomeopatiyaning asosiy usullari yuzasidan tadqiqot ōtkazdi. U doriga şunçalik kōp suv quydiki, klinik usullar bilan bu eritmada dori mavjudligini aniqlab bōlmasdi. Olim mazkur eritmadan bemorga berganda, xuddi haqiqiy dori singari ta’sir qilganligini kōrib, tong qoldi.
Yil ōtib J. Benvenist ōz tadqiqoti natijalarini “Neyçer” ilmiy jurnali (Angliya)ga yubordi. Maqola, “mazkur tadqiqot natijalari şubhali bōlib, heç qanday fizik asosga ega emas”, degan şarh bilan bosib çiqarildi. Ōşandan buyon Benvenist gipotezasi unut bōldi, kōmildi. Ha, ilmiy hamjamiyatning qoliplariga tuşmaydigan tadqiqotlar taqdiri ana şunday yōqlikka mahkum.
Suvda axborotni eslab qoliş qobiliyati borligini fizik qonuniyatlar bilan isbotlaş mumkinmi, degan savolga kōpdan buyon javob qidirardim. Qanday qilsak, bu haqiqatni kōzimiz bilan kōrişimiz mumkin?
Qalbingiz jami yangiliklar uçun oçiq va taşna ekan, uluḡ kaşfiyotlar sari boşlovçi eng mayda narsalarni ham seza boşlaysiz. Şunday qilib, tasodifan bir kitobni oçdim-u, ōzimni hayratga solgan xabarga kōzim tuşdi: “Qor kristallarining birortasi boşqasiga ōxşamaydi”.
Tōḡri, bu haqiqatni maktab davridan bilardim. Million yillar mobaynida Yerga tuşgan qor kristallarining har biri ōz ḡaroyib şakliga ega. Qalbim, ongim ança avval bilgan bu ma’lumotni batamom ōzgaça talqin bilan qabul qildi. Yuragim bu haqiqat uçun oçiq va uni tasdiq etadi. Ōylanib qoldim, bu haqiqat meni yangi kaşfiyot sari odimlaşga undadi: Suvni muzlatib, uning kristallarini bir-biriga taqqoslasam-çi? Yangi, hali tadqiq etilmagan olamga ilk qadamni qōydim. Suvni muzlatib, kristallarini rasmga olişga ahd qildim.
Tabiatan “isni pisga qōymayman”, yangi ḡoya tuḡildimi qōl qovuştirib, kutişga toqat yōq. Şu zahoti kompaniyamizning yoş tadqiqotçisidan, bu sohada amaliy heç iş qilinmagan bōlsa-da, tajribani boşlaşni iltimos qildim. Harakatlarimiz samara beradimi-yōqmi, tavakkalçilik bilan iş boşladik. Mening esa taxminlarim tōḡriligi, tadqiqotlar besamar ketmasligiga işonçim komil edi: şunday bōlişini bilardim. Qunt, matonat bobida maqtanolmasam-da, bu safar aslo bōş kelgim yōq edi.
Birinçi qadam: ḡoyat nozik mikroskopni ijaraga oldim. Sovutgiçda muzlatilgan suvning kristallarini mikroskopda kuzatib, suratga oliş harakati behuda ketdi. Muz kristallari xona haroratida erib qolaverdi. Ammo men bōş kelmasdim. Har oqşom işdan sōng yoş yordamçimni ovqatlanişga çaqirar, harakatimiz samara berişiga işontirib, ruhlantirib qōyardim.
Ikki oylik urinişlar, xatolardan sōng, va nihoyat, Suv bizga olti qirrali gōzal kristall hadya etdi. Xodim bu xuşxabarni yetkazganda hayajonga tuşdim.
Endilikda tajribalar uçun içida erkin harakatlaniş imkoni bōlgan, 5 daraja muqim sovuq haroratli kattagina muzlatgiçim bor. Bemalol suratga tuşiraveraman.
Yuragingiz biror işning uddalaş mumkin, desa uddalaysiz. Nimagaki qōl urmaylik, ōz erku ixtiyorimiz bilan rōyobga çiqadi. Tafakkurimizda nimani tasavvur qilsak, u Olamimizning bir bōlagiga aylanadi. Bu – menga Suv bildirgan haqiqatlardan biri.

* * *

Suratga tuşirganim Suv kristallari ḡoyat purma’no bōlib, ularda teran donişmandlik mujassam edi. Zarralar 20-30 daqiqa yaşar, ana şu lahzada koinot haqiqati şakllarga aylanardi. Qisqa muddat içida kōz ōngimizda sehrli olam sari darça oçilardi.
Bir martalik tajribamda 50 donaga yetar-etmas bir xil şaklli kristallar vujudga kelar, ba’zan esa heç qanday şakl ham, kristall ham paydo bōlmasdi. Zarralarimiz tahlili şuni kōrsatdiki, har xil suv turliça şaklli kristall hosil qilarkan. Ayrimlari qor kristallariga ōxşar, ba’zilari kōrimsiz şakl hosil qilar, bir xil suv muzlatilganda, mutlaqo şaklga kirmagan edi.
Dastlab turli hududlardagi quvur suvining muzlatilgan kristallarini soliştirdim.
Tokio suvi… dahşat! Biror dona ham tugal şaklli kristall hosil qilolmasa-ya. Tabiiy suvni xlor bilan dezinfektsiya qilişgandan sōng quvur tizimiga oqizişadi. Xlor tabiiy suv tarkibini butkul parokanda qilib taşlaydi. Tabiiy suv, qay manbadan olinişidan qat’i nazar, buloqdanmi, daryodanmi, soydanmi, muzlatilganda, tugal şaklli kristallar hosil qiladi. Muz kristallari ustidagi tadqiqotlarim muvaffaqiyatli borardi. Bu loyihaga ōzim kabi jon-dili bilan berilgan hamkorlarimdan biri ajoyib taklifni aytib qoldi: “Keling, Suvga musiqa orqali ta’sir ōtkazib boqaylik”.
Musiqiy tebranişlar suvga ma’lum bir ta’sir kōrsatişidan xabardor edim. Ōzim ham aşaddiy musiqa işqibozi bōlib, çinakam musiqaçilik san’atini egallaş bolalikdagi orzum edi. Tabiiyki, hamkorimning ḡaroyib tajriba ōtkaziş taklifini ma’qulladim. Tajribani qanday şaroitda ōtkazamiz, qanday musiqadan foydalanamiz – hozirça noma’lum. Tajriba vaqtida kōp xatolarga yōl qōygaç, axir bir tōxtamga keldim: ikkita dinamik oraliḡidagi stolga bir şişa suv qōyiladi, tinglovçi odatda miriqib eşitadigan ōrtaça balandlikda musiqa yangrab turadi. Avvalgi tajribalarda qōllanilgan suvdan foydalanamiz.
Dastlab, dorixonadan sotib olingan distillangan suvni sinab kōrdik. Natijalar hayratlanarli edi. Betxovenning yorqin, sof ohangli pastoral simfoniyasi yangraganda, gōzal, tugal şakllangan kristallar paydo bōldi. Tantanavor gōzallik ibodati mujassam Motsartning qirqinçi simfoniyasini tinglagan Suv nafis, latif şakllarga kirdi. Şopen etyudlari yangragandan sōng şakllangan Suv kristallariga boqib, qirralar çiroyidan zavqqa tōldik.
Har qanday mumtoz musiqa Suvga ḡoyat kuçli ta’sir kōrsatar, qirralari aniq, çiroyli şaklli kristallar vujudga kelardi. Quloqni qoqib, qomatga keltiruvçi şovqin-suronli rok musiqalarini tinglagan suv şakllanmagan, uzuq-yuluq kristallar hosil qilardi.
Tajribalarimiz şu bilan tugamadi. Xōş, bir varaq qoḡozga “rahmat”; “ahmoq” sōzlarini yozsak-da, gōyo bu sōzlar şişadagi suvga atalganday holatda qoḡozni şişaga qaratib qōysak-çi?
Nahot suv yozuvni “ōqisa”, mohiyatiga yetsa va şunga muvofiq tuzilişini ōzgartirsa? Musiqa ta’siridan sōng suvning eng aql bovar qilmas sehrgarliklariga ham işonişga tayyor edik. Ōzimizni baayni buyuk kaşfiyot arafasida turgan tadqiqotçilar kabi sezardik.
Tajriba natijalari yanada hayratli edi. “Rahmat” sōzi kōrsatilgan suv olti burçakli maftunkor kristallçalar yasadi. “Sen ahmoqsan” sōzi ta’sirida esa suv xuddi şovqin-suronli rok musiqasini “tinglagandagi” kabi uzuq-yuluq, xunukdan-xunuk kristallçalar hosil qildi. Suvga iltimos (“Manavi işni bajarib qōyaylik”) ohangi yaxşi, buyruqbozlik (“Işni qilmaysanmi!”) esa yomon ta’sir kōrsatdi. Iltimos ohangida tōḡri, silliq, ōziga jalb etuvçi kristallçalar yuzaga kelgan bōlsa, buyruqbozlikda esa, umuman şakl yōq edi.
Mazkur tajribalardan şunday xulosa çiqariş mumkin:
Sōzda kuç-quvvat mujassam. Ezgu sōzlar tebranişi tegramizdagi olamga ijobiy ta’sir etsa, salbiy, oḡriqli sōzlar bu olamni vayron qiliş xususiyatiga ega.

* * *

Suvni ōrganiş, qandaydir ma’noda, olam yaratilişi qonunlarini tadqiq qiliş, deyiş mumkin. Suv bizga namoyiş etayotgan kristallar esa ōzga ōlçamli olamlar sari darvozadir. Muzlatilgan suv kristallarini rasmga tuşirgan sayin ōzimizni Koinotning eng muhim qonuniyatlarini anglaş sari poḡonama-poḡona kōtarilayotganday his etardik.
Bitta kristall rasmi, ayniqsa, xotiramga mixlanib qoldi. Bu men şu paytgaça kōrgan kristallarning eng nafisi va çiroylisi bōlib, Muhabbat va Ehtirom sōzlari ta’sirida vujudga keldi. Suv muz şaklida ḡarq oçilgan atirgul kristallini yaratib, ōz ijodidan ōzi zavqlanar, şodlik taratardi. Muzdagi atirgul kristalli şu qadar maftunkor ediki, uni kōrganimdan sōng hayotimda keskin buriliş rōy berdi. Suv, inson qalbi naqadar nozikligini, Muhabbat va Ehtirom sōzlari dunyoga qançalar kuçli ta’sir kōrsata olişini anglaşga ōrgatdi.
Yaponiyada şunday naql bor: qalbdan çiquvçi sōzlar KOTODAMA deb ataluvçi ruhga, ya’ni Sōz ruhiga taalluqli bōlib, qalbdan sōzlaganimizda olamni ōzgartirişday layoqatga ega bōlarkanmiz. Suv fikrlarimiz, hissiyotlarimizga beqiyos ta’sir kōrsata olişini bilamiz. Ruhlantiruvçi sōzlarni qōllaganimizda, işlarimiz silliq ketadi. Ammo şu paytga qadar Sōz harakati hosilasini kōz bilan kōriş imkoniyatiga ega emas edik.
SŌZ – QALBNING NAMOYoN BŌLIŞIDIR. Modomiki şunday ekan, sōz bois yuzaga keluvçi qalb keçinmalarimiz Suvga kuçli ta’sir kōrsatadi. Jismimizning 70 foizi Suvdan iborat, demak, bu keçinmalar jismimizga ham taalluqli sanaladi. Jismonan baquvvat insonlar ruhan kuçli ekanligining sababi ana şunda. Darhaqiqat, soḡlom ruh soḡlom tanada ōzini yaxşi his etadi. Kōplab bemorlarning soḡayib, oyoqqa turib ketişlari uçun uzoq yillar parvariş qildim. Dard, iztirob çekayotgan insonlar kōpligini kōrganim sayin, kasallik aynan bir şaxsga tegişli emas, balki inqirozga yuz tutgan jamiyat parokandaligining dalolati, degim keladi. Daqqiyunusdan qolgan, parokanda dunyomizni ōzgartirmagunimizça, yaralangan qalblarga malham bōlişni ōrganmagunimizça, jisman xasta bemorlar kamaymaydi.
Majruh, abgor dunyo nima ōzi? Abgor dunyo – majruh qalblar majmui bōlib, bu xarobot butun Borliqqa ōz ta’sirini kōrsata oladi. Kōlga tuşgan bir dona tomçi tobora kengayib, kōpayib boruvçi sonsiz halqalar hosil qilgani singari, birgina qalbning jirkançligi, xarobligi butun dunyo bōylab tarqalib, global miqyosda mudhiş ahvol tuḡdirişi mumkin. Ammo Umid hamişa bor, yaşaydi. Najot esa Muhabbat va Ehtiromda mujassam. Yer izlanmoqda. Moviy sayyoramiz gōzal bōlmoqni istaydi va buning uçun imkon qidiryapti.
Inson – suv, degandim. Xuddi şu bois ham muz kristallari rasmlarini kōrayotgan odam qalbida Suv ōzgarişlar yasayotganligiga imonim komil.
Ha, men muzning eng gōzal — Muhabbat va Ehtirom sōzlari qudratidan yaralgan maftunkor kristallini kaşf etdim. Ajab emaski, dunyodagi dinlar poydevori ham Muhabbat va Ehtiromdan iborat bōlsa! Har bir inson hayotida Muhabbat va Ehtirom ustuvor bōlsa, qonunlarga ehtiyoj qolmasdi. Bu yoruḡ olamda bizga Muhabbat va Ehtirom yōldoş bōlmoḡi, xizmat qilmoḡi zarur.
Suv biz – odamlarga qanday hayot keçirişimiz kerakligini aniq-ravşan kōrsatmoqda. Hujayralardan boşlanuvçi Suv tarixi butun Koinotni qamrab oladi. Hayotimga Suv kirib kelgandagi kōtarinkilik va hayajonni siz, aziz ōquvçim ham his etajaksiz.

Birinçi bob

BORLIQ OLAM NIMADAN YaRATILGAN?

Inson suvdan yaratilgani, vujudi asosan suvdan iboratligini anglaganimizning ōzi Borliq olam sirlarini oçiş yōlidagi ilk qadam sanaladi. Agar tegrangizni qurşagan olamga ana şu nuqtai nazardan qarasangiz, mavjud narsalarni batamom ōzgaça kōz bilan kōra boşlaysiz.
Qarangki, inson hayotida sodir bōladigan yaxşi-yomon hodisalar, voqealar Suvda ham aks etar ekan. Har bir inson, şuningdek, odamlar birligidan taşkil topuvçi jamiyat qudratli ummonni yaratadi. Va ana şu ummonga ōz tomçimizni qōşaroq biz ham jamiyatni şakllantirişda iştirok etamiz.
Suv ōzida saqlayotgan nomalarni kōproq odam anglab yetmoḡini istardim. Xuddi şu sabab muz kristallari rasmlarini albom şaklida çop etişga qaror qildim. Bu xatti-harakatim bor-yōḡi bir tomçi edi, ammo u odamlar ummoniga tuşgaç, tobora kōpayib, kengayib, butun boşli halqa-halqa tōlqinlar yuzaga keldi. Alal-oqibat bu tōlqinlar ōzimning, ḡoyat kōpçilikning hayotiga katta ta’sir kōrsatdi.
1999 yil. Suv olamiga ḡayritabiiy sayohatimning oltinçi yilida kristallar rasmlarini e’lon qildim. Şu muddat içida xonamda ōz qismatini kutayotgan rasmlar uyum-uyum bōldi.
Rasmlarni e’lon qiliş uçun tayyorlarkanman, kōz ōngimda çinakamiga uluḡ va ḡaroyib tarix jonlandi. Har bir kristall ana şu uluḡvor tarix tōḡrisida sōylardi.
Rasmlarni tezroq odamlarga yetkaziş iştiyoqida bir neça naşriyotlar bilan ḡoyalarimni ōrtoqlaşdim, ammo ulardan heç biri menga peşvoz çiqmadi. Bu loqaydlik qarorimdan qaytarolmadi, kristallar rasmlarini ōzim kōpaytirib, tarqataman, deya ahd qildim. Oradan kōp ōtmay çuçvarani xom sanaganim ma’lum bōldi. Rasmlarni kitob holiga keltirib, muqovalab, naşrga tayyorlagan çoḡimda ham Yaponiyada mavjud qoidalar asosida iş yurituvçi kitob savdosi tizimi kitoblarimni dōkonlarda sotişga ruxsat bermas ekan.
Bu, darhaqiqat, yorib ōtiş duşvor tōsiq bōlsa-da, negadir parvoim falak edi. Kitoblarim tayyor bōlgaç, ularni ōrab, avvaldan buyurtma bergan yuzdan ziyod dōstu birodarlarimga yubordik. Dastlabki nusxalarni jōnatganimizdan sōng, ajabtovur voqealar sodir bōldi. Kitobimizni olgan odamlar qōşimça buyurtmalar bera boşlaşdi. Buyurtmaçilar ōz yaqinlariga, ular esa ōz taniş-bilişlariga kitob haqida sōzlab berişar, muxlislarimiz tobora kōpayib borardi. Ayrim muxlislar beş, ōn donadan sotib olişar, dōstlariga tarqatişardi. Bu kōlga saçragaç, tobora kengayib, halqa-halqa tōlqinlar hosil qiluvçi yagona tomçi hodisasining ōzi edi.
Endi kristallar rasmlari çop etilgan kitobimni butun dunyoga ovoza qilişni istardim. Tarjima byurolaridan biriga kitobdagi izohli matnlarni ingliz tiliga ōgiriş tōḡrisida buyurtma berdim. Baxtimiz kuldi, tez orada butun dunyo ahli kitobimizdan bahramand bōldi. Keyinçalik tarjimonimga aylangan Sidzuko Ouvexand kitob nusxalaridan Yevropa, Amerikadagi birodarlarimizga jōnatdi. Suv kristallari rasmlarini kōrgan turli mamlakatlarda yaşovçi muxlislardan yurtlariga taşrif buyurib, suhbatlar ōtkaziş haqida takliflar ola boşladim. Sōnggi yillarda Şveytsariya, Germaniya, Avstraliya, Niderlandiya, Italiya, Angliya, AQŞ, Kanada singari kōplab mamlakatlarni kōriş baxtiga muyassar bōldim. Dunyodagi ming-minglab odamlar mening kristallarim bilan tanişdilar.
Bu voqealar ayni vaqtida bōlgan kōrinadi. Odamzod ōzi yaşayotgan muhitdagi olatasir, betartib, ostin-ustun hayot mohiyatini anglaş yōllarini qidirardi. Rasmlar albomi şu noayon muhitga tuşib, halqa-halqa tōlqin paydo qilgan va qilayotgan tomçiga aylandi.
Bu rasmlarni yaponlar bilan bir qatorda dunyodagi turli mamlakatlarda yaşovçi odamlar kōrdilar. Ōquvçilarim ōz fikr-mulohazalarini bayon qilib kaminaga maktublar yōllaşdi. Kōlga taşlagan toşçam, darhaqiqat, kengayuvçi doiralar hosil qilar va ular yana ōzimga qaytardi. Inson ongi va sōzining quvvati muzda kristallar hosil qilganligi voqeligi minglab insonlarni larzaga solganligidan hayratda edim. Sōz hamda fikr Suv, tuproq singari unsurlarni ōzgartira oliş qudratiga egaligini aksariyat dastlab qabul qilolmasa-da, bu haqiqat edi. Oqin daryolardan olingan suv kristallari tiriklik olami gōzalliklari timsolini namoyon etsa, ifloslangan suv kristallari xunukligi, beōxşovligi bilan qalbimizning qōrqinçli, qaro çangalzorlari haqida hikoya qilardi gōyo. Ma’ruzalar çoḡida auditoriyaga kristallar slaydlarini namoyiş qilaman. Tinglovçilar bunga har xil aks-sado berişadi. Ayrim odamlar lolu hayronlikdan karaxt qotişsa, boşqalar kōzyoşlarini asta artişadi. Bir tomçi Suv odamzodga turliça ta’sir kōrsatişiga guvoh bōlaman.
Eng birinçi ma’ruzamni ōqiş uçun meni Şveytsariyaga taklif etgan Manuela Kim rasmlarni tomoşa qilganida paydo bōlgan his-tuyḡularini quyidagiça ifodalagan:
“Suv kristallari mōjizalarini ōz kōzimiz bilan kōriş imkoniga egamiz. Bu rasmlar ongimizda oşiḡiç sakraşni yuzaga keltiradi. Ongdagi bu uyḡoniş daqiqalar içida rōy beradi. Ōzimiz ōylagan, his etgan rōyoni lahzada kōzlarimiz bilan kōramiz”.
Şveytsariyalik yana bir tinglovçi şunday yozadi: “Bizning ongimiz, bizning sōzlarimiz quvvati tegramizdagi olamni ōzgartira oliş xususiyatiga egaligini ana şu kristallar isbotlab berdi va bu haqiqat tasdiḡini kōzlarimiz bilan kōrib turibmiz. Rasmlar – uşlab bōlmas quvvatni kōzga kōrsatib qōygan birinçi va yagona vositadir. Biz kōzimiz kōrmagan narsaga işonmaymiz. Muz kristallari esa kōrinmas quvvat ta’sirini tasdiqlab berdiki, işoniş yo işonmaslik tōḡrisida endi gap bōlişi mumkin emas. Mazkur usul yordamida har birimiz tajriba ōtkazib, ōzimiz uçun bu haqiqatni isbotlab oliş imkoniga egamiz”.
Yapon ōquvçilarimdan biri menga şunday deb yozgandi: “Suv – oddiy bir unsur emas, balki qudratli tabiatning tirik kuçidir. Suvning poklaş va tiriklik olamiga hayot baxş aylaşday sirli xususiyati tōḡrisidagi rasmlar meni takror-takror ōylaşga undadi. Qalb, hissiyotlar, tebraniş muz kristallari şakllanişiga ta’sir etişini kōrdim va buning oqibatida Qalb va Sōz qudratini his etdim. Bu – juda ḡaroyib, hayratomuz taassurot tuḡdiradi”.
Ma’lum bōlişiça, muz kristallari inson qalbi bilan doimiy ravişda mustahkam boḡlangan ekan. Muz kristallarida Borliq Olam sirlarini oçuvçi kalit yaşiringanligi bois kristallar ming-minglab insonlar yuragiga yōl topdi. Borliq olamdagi mavjud tartibot, insoniyatning undagi asl ōrnini bilişda aynan ana şu kalit asqotsa, ajab emas.
Suv – qalblarimiz oynasi. Uning yuzi turfa xil. Bu turfa yuz sayyoramizda yaşovçi jami odamlarning ongini, his-tuyḡularini Suv ōzida in’ikos ettirişi natijasi hisoblanadi. Inson qalbida yaşirin bor tuyḡularni aks ettiriş qobiliyati Suvga nima beradi? Mazkur savolga javob berişdan avval borliq hayot tebranişdan iborat yoki Tiriklik Olami tebranma harakatdan iborat ekanligini tasdiqlaşingizni sōrardim.
Butun borliq tebranma harakat holatida mavjud bōlib, har bir narsa ōziga xos, ḡaroyib çastotaga tebranma harakat tezligi darajasiga ega. Uşbu kitobda men sizga hikoya qilayotgan hodisalar aynan şu faktga asoslanadi. Suv ustida uzoq yillar olib borgan tadqiqotlarim natijasida şunday tōxtamga keldim: tiriklik olami tebranma harakat ekanligi Koinotning eng asosiy tamoyilidir.
Mazkur tamoyilni atigi uç sōz bilan ifodalaş mumkin, ammo bu tōḡrida umuman eşitmagan odamlar uni tuşunişi ḡoyat qiyin.
“Tiriklik olami tebranma harakatmi? Hatto mana bu stol-stul hammi? Mening vujudim ham-a? Nahotki biz kōrişimiz, uşlaşimiz mumkin bōlgan nimaiki mavjud — bari bor-yōḡi tebraniş, ōzgarişdangina iborat bōlsa?” deb ōylayotgandirsiz? Qōllaringiz bilan uşlab kōrayotganingiz yoḡoç, toş, beton singari qattiq moddalar uzluksiz tebranma harakatda ekaniga, darhaqiqat, işoniş qiyin. Hozirgi zamon kvant mexanikasi esa, materiya-jism tebranma harakatdir, demoqda. Istagan narsani maydalasak, barça mavjudot kristallar va tōlqindangina iborat ḡaroyib olamga tuşib qolamiz.
Ōz jismingizni mikroskopik hajmda kiçraytirdim, deb tasavvur qiling-da, vujud atalmiş olamingiz sirlarini oçiş uçun sayohatga otlaning. Şunda siz har bir narsa atomlardan, har bir atom esa atrofida aylanayotgan elektronlardan iborat yadroga egaligini kōrasiz. Uşbu elektronlar miqdori, şakli hamda orbitasiga kōra har bir modda ōziga xos tebranma harakatda bōladi. Şu tariqa, qanday jism bōlmasin, qattiq emasligiga, balki, son-sanoqsiz tōlqinlar qurşagan yadrogina mavjudligiga iqror bōlasiz.
Hamma narsa mangu harakatda, hali u yoqqa, hali bu yoqqa aql bovar qilmas tezlikda tebranişda mavjuddir.
Buddaviylarning Xannya-singyo (“Yurak donişmandligi sutrasi”)da şunday deyilgan: “Nimani kōriş mumkin bōlsa, uning şakli yōq; nimani kōriş mumkin bōlmasa, u şaklga egadir”. Bir neça asrlar muqaddam Budda aytib ketgan paradoks (ḡayrimantiq)ni zamonaviy fan isbotladi. Kōzlarimiz jismlarni kōradi, lekin tebranişlarni kōrolmaydi. Darvoqe, mana bunga ōxşaş voqealarga duç kelganmisiz?
Uyda kim bilandir erkin, dōstona ohangda qizḡin suhbatlaşyapsiz. Tōsatdan uyga boşqa odam kirib keldi. U odam eşikni oçişi barobar muhit ōzgaradi, xonani tōldirgan harorat ōrnini zulmat va sovuqlik qoplaydi. Taşrif buyurganga razm solasiz: tuşkun çehrali, yelkasi bukçaygan, hayotdan bezgan bir kişi. Ḡamzada yurak, işning orqaga ketişi, jondan tōyiş… Ōzingizga şu savolni berib kōrişingizni istardim: nima uçun aynan eşik oçilişi bilan uydagi kayfiyat ōzgardi?
Odamlar ham ōzidan tebranma energetik tōlqinlar çiqaradi, har bir kişi ōziga xos, ḡaroyib tebraniş harakati tezligiga ega. Qolaversa, har birimizda ōzgalar tebranişini uşlab qolişday ḡayritabiiy sensorik qobiliyat mavjud.
Iztirobni boşdan keçirayotgan kişi iztirob tebranişini işlab çiqarib, tarqatsa, hayotsevar inson ōzidan çiqayotgan quvonç tebranişlari bilan atrofni çaraqlatadi.
Ōzgalarni sevuvçi odam ōzidan muhabbat tebranişlarini taratadi. Qalbi mudhişlikka tōlgan insonlar esa qora, yovuz tebraniş tōlqinlarini çiqaradilar.
Uşbu qoida turli jismlarga, şuningdek, hududlarga ham xos hisoblanadi. Tez-tez baxtsiz hodisalar sodir bōlib turadigan joylar bor; ba’zi yerlarda savdo-sotiq gullab-yaşnaydi, ayrim makonlardan baxt ufuradi. Ōz egalariga faqat kulfat keltiruvçi olmos tōḡrisida eşitganingiz bordir.
Bundan taşqari, tebraniş qoidasi jismoniy narsalargagina emas, dunyoda rōy berayotgan hodisalar hamda jarayonlarga ham taalluqli bōlib, ular ham ōzlariga xos tebranma tezlikka egadir. Atmosfera quvvatidagi ōzgarişlar momaguldurak, çaqmoq va dovullarni yuzaga keltiradi. Kuçli quvvatdan esa tabiiy ofatlarni sodir etadi. Ammo biz bu hodisalarni baxtsizlik deb qabul etmasligimiz kerak. Çaqmoq va dovul ḡoyat kuçli yovuz quvvatlarni puflab yōq qilib taşlaşini inobatga olsak, tabiat donişmandligiga tan beramiz – qōyamiz.
Yana bir misol. Turli bayramlarni, tantanalarni birgalikda nişonlaş uçun tōplangan, yasangan, şodumon kişilar qōşiq aytib, raqs tuşişar ekan, eskirib turib qolgan yovuz tebraniş tōlqinlari çekinib, şodiyona tebranişlar vujudga keladi.
Dunyoda nimaiki mavjud bōlsa, barçasi ōziga xos harakat tezligida tebranadi. Bu haqiqatni tasdiq etarkansiz, Koinotni anglaş borasidagi bilimingiz, tuşunçangiz kengayadi. Ana şu tuşunça bois ilgari mutlaq kōrmagan narsangizni kōra boşlaysiz. Ongingiz burçaklarida saqlangan bu bilim, bu tuyḡular va kaşfiyotlar qalbingizga yangi hayot baḡişlaydi.
Barça mavjudot tebraniş holatida bōladi, demak, barça mavjudot tovuş çiqaradi.
Bundan biz barça tovuşni eşitamiz, degan xulosaga bormang. Ayrim odamlar daraxtlar tovuşini tinglab, ōsimliklar bilan muloqot qilişlari istisno bōla qolsin.
Inson quloḡi 15 dan 20 000 gertsgaça bōlgan tebranişlarni eşita oladi. Quloqlarimizning eşitiş darajasi çeklanganligi bir hisobda yaxşi, aks holda keçalari uxlay olmas edik. Tabiat olamida neki mavjud bōlsa, ḡoyat çevarlik – nuktadonlik bilan ōylab yaratilgan va barçasi mutanosib holatda turadi.
Modomiki tovuş tuḡilayotgan ekan, uni asosiy tinglovçisi ham mavjud bōlmoḡi kerak-ku! HA, TOVUŞ SUVGA ATALGAN. UNING BOŞ TINGLOVÇISI – SUVDIR.
Nima uçun musiqa muz kristallarining şakllanişiga ḡoyat kuçli ta’sir kōrsatişi, aytilgan yoki yozilgan sōzlarning qandayligiga kōra suv turliça kristallar hosil qilişi tōḡrisida fikrlaşingizni sōrardim. Javob esa ōşa-ōşa: hamma gap tebranişda. Suv bu olamda mavjud barça moddalar çiqarayotgan tebranişlarning ḡaroyib tezliklariga şu qadar sezgirki, u, şak-şubhasiz, borliq olamni ōzida aks ettiradi.
Musiqa va sōzlar – tebranişdir, ularni har qanday odam yengil tuşunib, talqin qila oladi. Buddaviylarning diniy marosimlarida ijro etiluvçi yakkaxon sanolar singari tovuşlar ham şifobaxş tebranişlar tezligiga ega bōladi. Ammo mana bu voqelikni, ya’ni QOḠOZGA YoZIB, SUVGA KŌRSATILGAN SŌZLAR TA’SIRIDA ZARRALAR HOSIL BŌLIŞINI QANDAY IZOHLAŞ MUMKIN?
Darhaqiqat, yozilgan sōzlar ham ḡaroyib tebranma nurlanişlar hosil qiladiki, Suv buni his etadi. Olamda rōy berayotgan jamiki tebranişlarni Suv haqqoniy aks ettiradi, bu tebranişlarni şaklga solib, inson kōziga kōrsatib qōyadi. Qaçonki Suvga yozma sōz kōrsatilar ekan, uni tebraniş sifatida qabul qilib, ōziga xos noma sifatida namoyon etadi. (Harflar ham sōzlarni ifodalovçi vizual — ma’lum bir şaklga ega kod ekanligini tasavvur qiling).
Aslan olganda Sōz nima ōzi? “Avvalda Sōz bōlgan edi”, tasdiqlaydi Injil (In 1:1) Demak, “Sōz” Borliq Olam yaratilmasidan avval mavjud bōlgan ekan-da. Nazarimda, inson “Sōz”dan yaratilgan, ōz navbatida inson sōzlarni tabiatdan ōrgangan.
Insoniyat tabiat bilan baqamti, uyḡun, kelişib yaşagan ibtidoiy zamonlarda kişilar ōzlarini himoya qilişlari zarurligi bois tabiatdan tuḡilayotgan har qanday tebraniş va tovuşlarga nisbatan ḡoyat sezgir bōlganlar. Biror xavf-xatarga uçramay turib, buning oldini oliş uçun ham ana şunday sezgirlik insonga ḡoyat zarur edi. Insonning yaşaş uçun kuraşida şamol guvillaşi, irmoqlar çuldiraşi, ōtloqda olişayotgan hayvonlar na’ra tortişi singari tovuşlarni tuşuna oliş va buni ovoz yordamida boşqalarga yetkaziş zaruriyatga aylangan. Nutqning ilk namunalari bir neça sōzdan iborat oddiy nomalar tarzida vujudga kelib, madaniyat rivoji, tajriba tōplanişi bois luḡat boyligimiz kōpayib borgan.
Modomiki şunday ekan, odamlar sōzlaşayotgan tillar nima uçun har xil? Til – tegramizni ōrab turgan tabiat paydo qilayotgan tebranişlardan vujudga kelişini e’tirof etsak, xilma-xillikni tuşuniş mumkin. Osiyo orollarining namçil iqlimlari har xil tebranişlar hosil qiladi. Misol uçun Yaponiyada yilning tōrt fasli ḡoyat çiroyli ifodalangan bōlib, yapon tilining ob-havo bilan boḡliq boy sōzlar luḡatida bu hol ōz aksini topgan.
Qaysi tilda yozilgan bōlişidan qat’i nazar, Suvga “Rahmat” sōzi kōrsatilganda, çiroyli geometrik kristallar hosil qildi. Qaçonki Suvga “Sen ahmoqsan” sōziga ōxşaş haqoratlar aytilganda, u uzuq-yuluq, badbaşara kristallarga aylandi.
Injilga kōra, Bobil minorasi qurilgunga qadar Bani Odam bitta tilda sōzlaşgan ekan. Bu esa, turli qit’alarda, har xil iqlimiy şaroitlar mavjud bōlişiga qaramay, Tabiatning asosiy qonuniyatlari hamma yer uçun birday yagonaligini kōrsatib turibdi.
Suv muzlar ekan, kristall yadrosini hosil qiliş uçun tomçilar bir-biriga jipslaşadi. Bu yadro tobora kengayib, olti burçakli şaklga kirganda, Suvning kristalli paydo bōladi; agarda tabiat qonunlari buzilganligi axboroti suvda mavjud bōlsa, notugal, beşakl kristallar vujudga keladi.
“Ehtirom” va “Muhabbat” sōzlari Tabiat, Hayot qonuniyatlari poydevorini taşkil etadi. Xuddi şu sabab Suv ōz tabiiy holida, albatta, olti qirrali kristallar şaklini yaratadi. “Sen ahmoqsan”ga ōxşaş haqorat sōzlar tabiatda mavjud emas. Bundayin salbiy sōzlar insonlar yaratgan notabiiy unsurlar sanaladi. Xafa qiluvçi, haqoratlovçi, mazax sōzlar — “madaniyat”li insoniyat ijodining mahsulidir.
Demak, Tabiatda faqat Muhabbat va Ehtirom tebranişlarigina paydo bōlarkan, xolos. Tabiatni kuzatiş asnosida ana şu mulohaza haqligini tasdiqladik. Dov-daraxtlar, nabotot – ōsimliklar uyḡunlikda yaşaşadi, demak, bir-birini hurmat qilişadi. Bu ōzaro uyḡunlik, ehtirom hayvonot dunyosiga ham xos. Hatto şerlar ham ermak uçun emas, faqat oç qolgandagina ōz qurbonini tutib yeydi. Daraxtlar soyasida qolgan ōsimliklar şikoyat qilmaydi, hayvonlar esa oçlikni qondiriş uçungina ovga çiqadi. Amerikaning Century Sciense and Teçnology” ilmiy jurnalining 1989 yil, mart-aprel sonlarida olim Uorren J. Xamerman maqolasi çop etildi. Olim şunday yozadi: “Inson tanasi deb atalmiş organik jism notadagi ōrta “Do” dan taxminan 42 oktava baland bōlgan tovuşga teng tebranma harakat işlab çiqaradi. Ōrtaça “Do” tebraniş tezligining zamonaviy standarti taxminan 262 gertsga tengligini inobatga olsak, inson tanasining tovuşi taxminan 570 trillion gertsgaça yetar ekan. Gerts — bir soniyadagi tebraniş miqdorini kōrsatadi, modomiki şunday ekan, Inson bir soniyada 570 trillion tebranişni vujudga keltiradi. Uşbu raqam aql bovar qilmas içki imkoniyatimiz, qudratimiz mujassamligidan dalolat beradi.
42 oktavani tasavvur qiliş muşkul, lekin inson tanasining tebraniş tezligi favqulodda mahobatli, turfa xil va beqiyos, tengi yōqdir. Inson vujudi ōzida tebranişlarga tōla Koinotni mujassam etadi hamda samoviy miqyosdagi simfoniyalarni yaratadi.

Ikkinçi bob

ŌZGA OLAM DARVOZASI

Iltimos, bu kitobni bir çetga surib qōying-da, bir stakanga suv quyib, unga boqing.
Stakanda nimani kōryapsiz?
Siz ōtirgan xona, deraza ortidagi manzara, tegrangizni ōragan, his etayotganingiz muhit – bari-bari ana şu suvga yozilgan.
Suv şunçalar hayotimizga singib ketganki, uni oddiy Suv deb bilamiz, u haqida ōylaş kōnglimizning kōçasiga kelmaydi. Çanqovimizni qondiradigan, poklaydigan, taomimizning asosini taşkil etadigan, qōyingki, umrimizning har lahzasiga kirib boradigan Suv tōḡrisida kim ham fikr yuritibdi, deysiz. Aslini olganda, oddiy Suvdan kōra sirliroq unsurning ōzi yōq.
Muz Suvda çōkmaydi, suzadi. Bu oddiy haqiqat esa Suvning eng katta sir-sinoatlaridan biri. Har qanday modda suyuqdan qattiq holatga ōtar ekan, qalinlaşib, nisbatan oḡirlaşadi. Suv tomçilari muzga aylaniş jarayonida ḡoyat tartibli joylaşadi, tomçilar oralaḡida bōş maydon qoldiriladi. Muz yana suvga aylanayotganda, yuz ming baravar tez harakatlanayotgan tomçilar bōş maydonlarni tōldiradi. Suvning qattiq-muz şakliga nisbatan suyuq şakli jips, oḡir bōlişi sababi ana şunda. Suv eng oḡir holatda minus 4 darajali bōladi. Faol tomçilar ana şu haroratda molekulyar tizimdagi bōşliqlarni tōldirib turadi.
Harorat kōtarilgan sayin, tomçilar yanada faollaşib, ziçlik kiçrayişiga olib keladi. Xuddi şuning uçun ham qiş qançalar qahraton bōlmasin, muzlagan kōl yoki dengiz tubidagi suv harorati doimiy – 4 darajaligiça turavergani bois suvosti hayvonot, nabotot olami omon saqlanadi.
Suv ōzini boşqa moddalar singari tutib, muz çōkib ketsa, nima bōlişini tasavvur qiling. Siz bilan men ham bōlmasdik, albatta. Kōl, dengiz, ummonlar tubigaça muzlab, bari jonzotlar qirilib ketardi.
Muz çōkmaganligi uçun, suv yuzasi muzlasa-da, suvosti olamida hayot davom etaveradi.
Suvda boşqa moddalarni eritiş, ularni yuvib tozalaş xususiyati ham bor. Qançadan-qança moddalarni eritgan suvni asl pok holiga keltiriş juda muşkulligini bilasizmi? Yarim ōtkazgiçli zavodlar, kimyoviy fabrikalarda tozalangan Suv oliş uçun obi-hayotni ne kuylarga solişmaydi, deysiz, maxsus tozalagiç vositalar aralaştirişadi. Bunday tozalangan Suv plastik konteynerlarga quyilgaç, mavjud aralaşmalar tezda eriy boşlaydi. Suvni butkul toza holatda saqlaş haddan ziyod muşkul iş. Jōmrakdan içayotgan suvingiz ham, daryo suvlari ham, bir qaraşda toza tuyulsa-da, minerallar va boşqa kimyoviy vositalar bilan ifloslangan bōladi.
Suvning turli moddalarni eritiş xususiyati qandaydir ma’noda “tirikçilik şōrvasi”ni yaratadiki, ummonlardagi mavjud jonli organizmlar undan bahramand bōlib, hayot keçiradi. Yerda jami tirik mavjudotning tuḡilişi ham aynan şu “şōrva” tufaylidir. Darhaqiqat, Suv – yaratayotgan va hayot baxş etayotgan kuçdir. Tiriklik kristallarini undirayotgan ham, Yer yuziga tarqatayotgan ham – Suvdir.
Xaos – tartibsiz, ola-tasir, ostin-ustun muhitni ham Suv yaratdi va yana ōzi buni tartibga soldi, natijada hayot barq urgan sayyora vujudga keldi. Qadimdan şunday naql mavjud: qayerda suv bōlsa, ōşa yerda hayot bor. Yaponiyada suv yer yuzasiga kōtarilgan hududlar muqaddas sanalgan; bu yerlarda kuçli toza quvvat mavjud deyişib, qadamjolarga aylantirişgan. Muqaddas deb topilgan, toza quvvat taratib turuvçi boşqa hududlar ham yerosti suvlari ustida joylaşgan.
Ḡaroyib fizik xususiyatlarga ega Suv – tiriklik olamining onasi va Hayot quvvatidir.
Suv sir-sinoatlarini anglaş yōlidagi tajribalarim natijalarini tahlil qilarkanman, Suv — ilohiy ne’mat, boqiy olamning Yerdagi mōjizasi erur, degan xulosaga keldim. Yer yuzida Suv nima uçun ḡoyat kōpligi xususida ōylaganmisiz? Bundan 4,6 milliard yillar muqaddam Yer endi şakllanayotgan davrda Suv buḡlanib, bulutga aylangan, keyin esa tinimsiz yomḡir bōlib yoḡib, sayyoramizdagi ummonlarni hosil qilgan.
Lekin bu hodisalar avvali Quyoş vujudga kelişi bilan boşlangan. Turli gaz bōlaklari tōqnaşib, aralaşib, qizil şar hosil bōlguniça aylanavergan. Çang va gazlar birlaşib, Yerni, Quyoş tizimidagi boşqa sayyoralarni vujudga keltirgan. Ōşa zamonlarda Yer tarkibida vodorod bōlgan yonayotgan magmadan iborat şar edi.
Magma sōnganda esa qayta şakllangan atmosferaga vodorod buḡ bōlib uçgan.
Bu nazariyalarni hamma olimlar ham tasdiqlayvermaydilar. Ayova universiteti olimi Luis Frankning taxminiça, Suv oçiq samodan sayyoramizga muz bōlaklari kōrinişida tuşgan ekan.
Sun’iy yōldoşlar fazoda tuşirgan rasmlardagi qora doḡlarni kōrib professor Frank tadqiqotni boşlaydi va alal-oqibat, bu qora doḡlar Yerga yoḡilayotgan kometalar, degan xulosaga keladi.
Bu jajji-kometalar suv va muzdan iborat şarlar ekan. Yuzlab va undan ham kōp tonna oḡirlikdagi şarlar Yer atmosferasiga bir soniyada 20 harakat tezligi (bir yilda ōn millon)da yoḡilarkan. Frank nazariyasiga kōra, xuddi şu muz şarlari tōrt milliard yil muqaddam Yerni bombardimon qilişi natijasida dengizlar, okeanlar paydo bōlgan. Mazkur jarayon hozirgaça davom etmoqda.
Erning tortiş kuçi oçiq fazodagi muz kometalarni ōz atmosferasiga tortadi, quyoş harorati esa ularni buḡlab, sōng gazga aylantiradi. Ular atmosferaga tuşarkan, gaz bōlaklari havo bilan aralaşib, Yer yuziga yomḡir yoki qor şaklida yoḡadi.
Bundan bir neça yil muqaddam NASA hamda Gavaya universitetining doktor Frank nazariyasi işonçli ekanligiga oid bayonoti ommaviy axborot vositalarida keng muhokama etildi, ammo dunyoga bu yangiça qaraşni aksariyat olimlar inkor qilmoqdalar.
Frank nazariyasi qabul qilingan taqdirda ham jahon kutubxonalaridagi kitoblarni qayta yozib çiqişga tōḡri keladi. Bu esa sayyoradagi hayot bilan boḡliq ilmiy nazariyalarga yangi nafas baxş etgan bōlur edi.
Suvsiz hayot yōqligini hamma tasdiqlaydi. Barça tiriklik manbai suv oçiq fazodan yuborilgan bōlsa, mantiqan barça tirik mavjudot, jumladan inson ham sayyoraniki emas, ōzga olamdan kelgan xilqat hisoblanarkan-da.
Suv – Yerdan emas, fazodan degan nazariyaga suyansak, obi-hayotning ḡaroyib xususiyatlarini yaxşiroq anglay boşlaymiz.
Muz nima uçun suzadi? Nima uçun Suv turli-tuman moddalarni eritiş xossasiga ega?
Nima uçun tortişiş qonunlariga zid ravişda soçiq pastdagi suvni tepaga qarata şimib oladi? Suv ōzga olamdan kelgan deb taxmin qiladigan bōlsak, Obi-hayot bilan boḡliq tilsimlar ançayin tuşunarli tuyuladi.
Suv-oçiq fazodan kelgan, degan nazariyani aqlimiz qabul qilmasa-da, u tasavvurlarimizni harakatga keltiradi. Fazoaro olis sayohatini tugatgan Suv endi sayyoramiz bōylab harakatlanmoqda.
Muz bōlaklari Yerga uçib tuşadi, bulutlarga aylanadi, oxir-oqibat, Zamin baḡriga yomḡir, qor bōlib yoḡadi. Bu suv toḡlarni yuvadi, tuproqqa singib, minerallarga tōyingaç, yana yuzaga sizib çiqadi. Quyoş daryolar va okeanlar suvini buḡga aylantirib, yana bulut hosil bōlmoḡi uçun Suvni atmosfera qaytaradi.
Suv ham, uşbu aylanma jarayonda u hosil qiladigan minerallar ham şu zayl Hayotni yuzaga kelişi uçun imkoniyat yaratadi. Atmosferadagi karbonat angidrid gazi okeanlarda erib, ḡaroyib ekologik mutanosiblikni vujudga keltirgaç, fotosintez jarayoniga imkoniyat paydo bōladi.
Bundan 3,8 milliard yil avval aynan Ummonda hayotning ilk nişonalari paydo bōlgan. Evolyutsiya jarayonida ilk hayot nişonalari suv ōtlariga aylandi. Fotosintez xususiyatiga ega suv ōtlari dastlabki kislorodni işlab çiqara boşladi. Quyoşning ultrabinafşa nurlari bilan ōzaro aloqaga kirişgan kislorod Ozon qatlami deb atalgan Yerni himoyalovçi qobiq hosil qildi.
Keyin esa, bundan 420 million yil avval, kislorod hamda Ozon qatlamiga suyangan holda Hayot suvdan quruqlik sari ilk qadamini qōydi.
Bizning odamsimon bobokalonlarimiz atigi 20 million yil muqaddam Afrikada tuḡilgan, degan taxminlar bor. Yerning tōrt milliardlik yoşi bilan çoḡiştirganda, ilk insonlar keça tuḡilganday tuyuladi. Bu ham bōlsa, Kislorod va Ozon qatlamining şarofati.
Hayotni, uning evolyutsion jarayonlarini paydo qilgan kuç esa, albatta Suvdir! Hayot uçun zaruriy ozuqa moddalarni erita oliş, toḡu toşlardan daryo va okeanlarga oqizib keliş xususiyatiga ega Suvgina şunday mōjizakor.
Hayotning bu uluḡ hikoyatini tasodif deyiş mumkinmi, ōzimizdan sōraylik. Zamonamizdan juda-juda olis, aql ilḡamas davrlarda kurtak otgan, sayyoramizda hayotning tuḡilişi bilan boḡliq, milliard yillarni qamragan haqiqat tagzaminida Uluḡvor Oliy Ongning yaratuvçilik qudrati mujassamligiga iqror bōlaylik.
Sukuba universiteti professori Kadzuo Murakami DNK oksididagi renin deb nomlangan kodni kaşf etib, dunyoga dong taratdi. Professorning bu kod yuzasidan dunyoqaraşi quyidagiça: “DNKni teranroq tuşunganimiz sayin, jajji makonga Kimningdir qandaydir uluḡvor qudratli qōligina ḡoyat puxta ōylangan, mukammal axborotni yoza olişi mumkinligiga tan beraveramiz”. “Kimningdir”ga aniqlik kiritiş uçun olim “Qandaydir uluḡvor” iborasini qōllaydi.
Darhaqiqat, “Uluḡvor nedir” mavjudligi inkor etilsa, Suv va Hayotning olamşumul birligi hikoyatini tuşuntiriş mumkin emas. Samovot uluḡ niyat bilan bitgan Hayot asari tarixi hozirda ham davom etmoqda.
Qadim Suv oçiq fazoni tark etib, Yerga yoḡila boşlaganda, ōzi bilan qanday xabar keltirgan ekan? U ōzi bilan hayotni barpo etiş zaruriyati aks etgan dastur keltirgan, deya taxmin qilişimiz mumkin. Aslini olganda hayotning ōzi nimaligini aniqroq tasavvur qilayotirsiz, degan umiddaman.
Osmondan yoḡilayotgan Suv. Uning tuproqqa singib, sizot-erosti suviga aylanmoḡi uçun ōnlab, ba’zan yuzlab yillar kerak. Syurix Texnika universiteti olimi Joan S. Deyvis ōttiz yildirki, Şveytsariyaning daryo suvlari ustida tadqiqot olib boradi. Olima sizot suvni “dono”, endigina yerga yoḡilgan suvni esa “yoş” deb ataydi.
Dono bōliş uçun Suv yerni yorib kirib, unga singiydi, turli minerallar tōḡrisida ma’lumot yiḡib bōlgaç esa, zamin yuziga sizib çiqadi.
Universitetda ōttiz yil işlab qōygan professor Joan bu dargohni tark etdi, hozir ōzi tadqiqotlar ōtkazyapti. Şveytsariyadagi simpoziumlardan birida bu olima bilan hamma’ruzaçi sifatida iştirok etiş şarafiga muyassar bōldim. Uning tadqiqot mavzui – Suvni qayta işlaş usullariga baḡişlangan. Hozirda mavjud bōlgan suvni uzundan-uzun quvurlar orqali yetkazib beriş tizimida Suv jismimizni soḡlomlaştiriş xususiyatini yōqotadi. Yuqori bosim ostida, katta tezlik bilan quvurlardan oqqan Suvning tarkibi buzilib, minerallarini yōqotadi.
Joan, imkon qadar kōpçilikni, şu jumladan kambaḡal kişilarni soḡlik uçun foydali suv bilan ta’minlaş uçun oddiy, qulay yōllar topişga bor diqqatini qaratdi. Muz kristallarini işlatib kōriş olimaning takliflaridan biri bōlib, bunda Suvga unça katta bōlmagan muz parçalari solinadi, minerallar saqlangan bu suv bilan suḡorilgan ekinlar soḡlom, toza hosil beradi. Bundan taşqari, Joan Suv sifatini yaxşilaş uçun magnitdan foydalaniş imkonini tadqiq qildi; Suvga aylanma harakat beruvçi quvur jōmraklari loyihasini yaratdi. Endilikda u qanday qilsa, quvur tizimida suv tabiiy ravişda oqişi mumkinligi ustida tadqiqot ōtkazyapti.
Joan ōz işlari haqida şunday hikoya qiladi:
“Kōpçilikdan muz kristallari yuzasidan ōtkazgan tadqiqotlaringizga qiziqişlarini eşitdim. Menimça, bu tadqiqotlar odamlarga ḡoyat zarur maslahatlar beradi. Suvga hurmat kōrsatiş — eng asosiy maslahatdir. Suv eng nozik quvvatlardan ham ta’sirlanişini odamlar bilsinlar. Hozirgi paytda Suv amaliy muhofazaga olinmaganligini olimlar, rasmiy doiralar eşitib qōysinlar, deyman.
Tadqiqotlarim natijasi soḡliqni saqlaş, tibbiy yordam sohasida asqotadi. Ayni vaqtda Suvning fizik xossalariga qiziqiş unça katta emas. Misol uçun, mineral Suv foydali deyişadi. Ammo bunday Suvda mavjud minerallar arteriyaning qotişiga sabab bōlişi mumkinligini hamma ham bilavermaydi. Bundan taşqari, mineral Suvlarda karbonat angidrid tuzlari kōp, kislotalik darajasi yuqori bōlib, soḡlikka nafi yōq. Har qanday şaroitda ham kimyoviy işlangan suvdan foydalanmay, imkon yetgança, tabiiy manbalar Suvini işlatgan ma’qul. Suv ozodlikni istaydi va ozod bōlişi zarur.
Muhimi, bizda Suvga ehtirom bilan munosabatda bōliş istagi uyḡondi. Hozirgi tamaddunimizda Suvga nisbatan hurmat unutilganligini tan olaylik. Qadim Gretsiyada Suvni çinakam e’zozlaşardi. Aksariyat grek afsonalari Suvni muhofaza qilişga baḡişlangan. Keyinçalik bu afsonalar ilmga zid, degan fan paydo bōldi. Suv ōz asrorlarini berkitdi. U zamonaviy texnologik zaruratda tozalaş mumkin bōlgan moddaga aylandi-qoldi. Goho, “Tozalangan suv zilol suv emas”, deymiz. Maxsus zavodlarda qayta işlangan Suv gōzal kristallar yaratuvçi Suv emas. Suv tozalanişga emas, hurmatga muhtoj.
Bu dono sōzlar Suvni uzoq yillar kuzatiş natijasi sanaladi. Şunday yuksak darajali olima Suv kristallari borasidagi tadqiqotlarim bilan qiziqqanligidan, uning Suvga nisbatan hurmatidan boşim osmonga yetdi.
Joan kaminaga şunday maslahat berdi:
– Muz kristallari bilan boḡliq nazariyangizning fizik asosini topişga muvaffaq bōlsangiz, bu tōḡrida işonç bilan dunyoga ovoza qiling. Şveytsariya suv xossalari tadqiqotlari borasida dunyo bōyiça yetakçi, deb e’tirof etilganligini unutmang.
Olimaning maslahati menga umid baḡişladi. Çunki xuddi ōşa vaqtda Şveytsariyada Suvni ōrganiş bōyiça markaz taşkil etiş taraddudida edim.
Suv axborotni yozib oladi. Yer sayyorasini aylanayotgan vaqtida esa bu axborotni yoyadi — taqsimlaydi. Koinotdan yuborilgan Suv hayotiy ilmlar bilan tōla va ana şu ilmga kalit muz kristallariga yaşiringan.
Suv yaratgan ḡoyat gōzal kristallarga boqaman: hayotning ōzi jismga aylanib borayotganday tuyuladi. Suvga çiroyli ezgu sōzlar kōrsatilganda şakllangan muz kristallari ḡoyat gōzal. Suvning “muhabbat” va “ehtirom” sōzlariga javobi a’lo! Yaxşi sōzlar Suvga ilhom baḡişlaydi, hayotni bus-butun namoyon etiş uçun jismga aylanadi. Zarralarning şakllaniş jarayonini muşohada qiliş — hayot yaratiş jarayoniga ōxşaydi, degan tōxtamga keldim. Buning boisi şundaki, kristallarga kōzimiz tuşganda Suv har lahza ōz kōrinişini ōzgartiradi. Nigoh ōziga xos quvvatga ega. Nigohingizda ezgu niyatlar mujassam bōlsa, Suvga jasorat baḡişlab, ruhlantiradi. Yovuz niyatli nigoh jasoratdan judo qiladi.
Jurnalimiz muştariysi bōlgan bir oilada ajoyib tajriba ōtkazişgan. Ikkita şişa bankaga guruç solişib, bir oy mobaynida birinçi bankaga “rahmat”, ikkinçisiga “sen ahmoqsan” sōzlarini aytib turişgan. Şu davr içida guruçlar qanday ōzgarişini kuzatişgan. Hatto bolalar ham maktabdan qaytgaç, guruçga qarata “rahmat”, “sen ahmoqsan”, deb turişgan.
Oy ōtgaç, “rahmat” sōzini tinglagan guruç ōzidan yoqimli, ōtkir is taratib, açiy boşlagan, undan undirib, yançilgan şoli isi kelardi.
Doimiy ravişda “sen ahmoqsan” sōzini eşitgan guruç esa qorayib, çirib ketgan.
Uşbu tajriba tōḡrisida kitobimda yozganimdan keyin Yaponiyadagi yuzlab oilalar bunday tajribani ōzlari ōtkazdilar. Natija bir xil edi. Yana bir oila esa tajriba şartini biroz ōzgartirgan. Ular uçta bankaga guruç solişgan. Birinçi bankaga “rahmat”, ikkinçisiga “sen ahmoqsan” sōzlarini bir oy mobaynida aytib turişgan. Uçinçi bankadagi guruçga esa umuman e’tibor qilişmagan.
Xōş, nima bōldi deb ōylaysiz? E’tiborsiz qolgan guruç “sen ahmoqsan” sōzini “eşitgan” gurunçdan ham avvalroq qorayib ketgan. Ōzgalar ham bu tajribani ōtkazişganda natija bir xil bōlgan. Kōrinib turibdiki, umuman e’tiborsiz qoliş haqorat eşitişdan ham kōra yomonroq ekan.
Kimgadir ijobiy, salbiy munosabatda bōlsak, şu yōsin, unga ōz quvvatimizni ōtkazamiz.
Odamga, jamiki mavjudotga mutlaqo e’tibor qilmasak, ayniqsa kōp zarar yetkazar ekanmiz.
Nazarimda, bu tajriba bizga katta saboq bōldi. Demak, farzandlarimizga e’tiborli bōlmoḡimiz, suhbatlaşib turmoḡimiz zarur. Samimiy, mehrli sōzlarni bolaga homilalik paytidayoq ōrgatiş kerak bōladi. Buning uçun esa ayolimizga mehr berib, unga faqat çiroyli sōzlar aytiş bilan tuḡilajak farzand tarbiyasiga poydevor qōyarkanmiz. Ōsimliklarga samimiy boqib, raḡbatlantirib gapirsangiz, xuşmuomala bōlsangiz, ular gurkirab, yaşnab ketadi. Xonaki hayvonlar, hatto haşarotlar ham mehrga, mayin muomalaga muhtoj.
Uşbu kitob şarofati bilan kōpçilik Suvni e’zozlaydi, Suvga samimiyat ila boqadi. Natijada Suv yanada kōproq gōzal kristallar yaratadi, şu tariqa yanada gōzalroq olam bunyod etilişida qatnaşamiz.
Xudo – ōz yaratuvçiligidan bahra olişiga, şuningdek, bizlarga ham bunyodkorlik qobiliyatidan berişni istaşiga şubham yōq. Keyin esa Parvardigor kōkdan mehrga, ezgulikka tōla uluḡvor nigohini yerga qaratib, yaratuvçilik qobiliyatimizdan erkin ongli foydalana olyapmizmi-yōqmi, kuzatib turadi.
Tiriklik olami tōḡrisidagi barça xotira Yerimizga qaytdi. Bu xotirani Yerga Suvning qalbi olib kelgan edi. Ana şu xotiradan hayot uyḡondi, Odam paydo bōldi, alal-oqibat sizu biz tuḡildik. Sizning ongingiz, bilimingiz, erku irodangiz, muhabbatdan tuḡilgan tabassumingiz – barça-barçasi Suvga yangi hayot baxş etib, ōzgaça ḡaroyib Borliq olamni yaratiş sari boşlab boradi.

Uçinçi bob

HAMMA NARSANI ONG YaRATADI

Suvning ḡaroyib xususiyatlarini ōrganişni boşlaganimdan buyon butun dunyodagi suv namunalarini kōrib, tajriba ōtkaziş baxtiga noil bōldim. Zaminimizdagi har qanday hudud Suvi ōziga xos ḡaroyib, gōzal xususiyatlarga ega.
Bundan taşqari, sayyoramizdagi Suv tobora ifloslanib borayotganligini ōz kōzim bilan kōrdim. Butunjahon savdo taşkiloti şunday bayonot beradi: XX asr neft uçun uruş bilan boşlangan edi, XXI asr Suv uçun uruşlar guvohi bōladi. Yaponiyada yoppasiga xlor işlatilganligi sababli tugal, tōliq şaklli kristallar hosil qiluvçi birorta ham vodoprovod suvi yōq. Xlor ilk bor Londonda XX asr boşlaridagina işlatilgan bōlsa, Yaponiyada esa mana, 50 yildirki, hamon undan foydalanişadi. Krandagi suvdan farqli ravişda buloq, daryo irmoqlari, boşqa tabiiy manbalar suvi gōzal kristallar hosil qilişini yuqorida aytgan edik. Hozir yer ostidan kōtarilayotgan Suvning kōp qismi bundan ellik yillar ilgari osmondan yomḡir, qor şaklida yoqqan bōlib, ayni ōşa paytda Yaponiyada industrializatsiya boşlangan edi.
Yomḡir Suvining ifloslanişi dunyoviy miqyos oldi. Yapon şaharlaridan birida dioksin bilan zararlangan vodoprovod suvini muzlatib, kristallar hosil bōlişini suratga olmoqçi bōldim. Taassufki, zararlangan suvda umuman kristall asari yōq edi. Sanoat çiqindilari oqar suvlarni ifloslantiryapti, bu suv zararli moddalarni butun dunyo bōylab tarqatyapti.
Umid hamişa yaşaydi. Dioksin bilan zaharlangan Suv egalari — şahar ahli ōz obi-hayotlarini muhofaza etişga dadil kirişdilar. Endi bu Suv tobora tozarib, kristallar hosil qilişi yengil kōçyapti.
Aslida ifloslaniş ōz ongimizda boşlangan.
Danḡillama uy-joylarda, tōkin-soçin, şohona hayot keçiriş yōlida har qanday nojōya işga ham tayyorlik fikri bilan yaşadik, tōymas, xudbin nafsimiz buyurganini qildik. Nafs kōyida tabiat qonunlarini oyoqosti qildik, atrof-muhitni bulḡab taşladik. Inson nafsi-badi, oçkōzligi vujudga keltirgan ekologik xatar yetib bormagan joy sayyoramizda qolmadi, hisob. Zarralar rasmlarining şarofati bilan bir haqiqat oydinlaşdi: Suv – qalblarimiz oynasi ekan. Qalblarimiz aslida qanday bōlmoḡi keragu hozir qanday kōrinişda? Suv bu savollarga ham javob bera oladi. Qayoqqa ketmoqdamiz? Sayyoramizni qanday himoya qilamiz? Oqil, erk-ixtiyori qōlida bōlgan, ezgulik oşyon qurgan qalbining amri bilan yaşovçi Inson uluḡ hilqat ekanligini amalda tasdiq etsakkina, bunday savollarni kōndalang qōya olamiz. Sayyora kuşandasi, zararkunanda degan kōz bilan insoniyatga qaraşga nuqta qōyadigan vaqt ham keladi. Har bir inson tuḡma ḡaroyib qobiliyatlarga egaligiga yetarli baho berolmaymiz. Darhaqiqat, Inson ḡoyat qudratlidir.
Olimlarning hisob-kitobiga kōra, tabiatda 108 tadan 111 tagaça kimyoviy elementlar mavjud (menimça, 108 ta, buni keyinroq tuşuntiraman). Hozirgi zamon odamining tanasida 90 ta element borligi tasdiqlangan. Jami tirik mavjudotlardan faqat odamgina şunça kōp kimyoviy elementga ega, ammo men bunga şubhalanaman. Içimizda hali kaşf etilmagan elementlar mavjud. Bu elementlar Odamzodning TŌKISLIK va KOMILLIK evolyutsion jarayoni mobaynida yuzaga qalqib çiqsa, ajab emas.
Yuksak evolyutsion taraqqiyotga erişgan mavjudotlarda elementlar miqdori kōp bōladi. Insonga qiyoslaganda ōsimliklarda kimyoviy elementlar miqdori ançagina kam ekan. Bu qanday namoyon bōladi? Elementlar kamligi hissiyot layoqatining pastligini anglatadi, deb taxmin qiliş mumkin. Kōpgina hayvonlar oḡriqni his etişadi. Odamzod (şuningdek evolyutsion taraqqiyotda unga yaqin maxluqlargina) ḡam, kuçli ehtiros singari yuksak tuyḡularni his etişga qodir.
Inson tanasi – jajji koinot deb talqin etsak, jismimizda barça kimyoviy elementlar borligi tabiiy tuyuladi. Buddaviylik e’tiqodiga kōra, inson 108 ta zaminiy his-tuyḡu (sarosima, yaqinlik, sadoqat, raşk, manmanlik… va hokazo) bilan dunyoga kelar, şu tuyḡular bois bir umr qiynalib yaşarkan. 108 zaminiy his-tuyḡuning 108 kimyoviy element bilan muvofiqligi bor, deyiş nazarimda, mantiqan tōḡri. Bu taxminni aniqlaş uçun dadil qadam qōydim. Tebranişlarni aniqlovçi uskunamni Yaponiyada sinovdan ōtkazdim. Uskuna atrofdagilarning ajoyib tebranişlarini ōlçab, sōng tebranişlarni Suvga uzatardi. Turli odamlar çiqarayotgan tebranişlarni ōlçarkanman, salbiy tebranişlar har xil elementlardan çiqayotgan tebranişlarga muvofiq tuşişi ma’lum bōldi.
Aççiqlanişdan yuzaga kelgan tebranişlar simob tebranişlari bilan ekvivalent ekan. Ḡazab – qōrḡoşin tebranişlari, afsus-nadomat — alyuminiy tebranişlari bilan ekvivalent tuşadi. Şubha — kadmiy bilan, iztirob — temir bilan, ruhiy zarba — ruh bilan ekvivalent, ya’ni teng miqdorli tebranişlar hosil qilarkan.
Keyingi yillarda alyumindan işlangan oşxona idiş-tovoqlaridan foydalaniş algeymer kasalini avj oldirişi tōḡrisida gapirilmoqda. Buning sababi — iztirob, ḡam tebranişlari alyuminiy elementi bilan ekvivalentligida bōlsa, ajab emas. Keksalikning ḡam, nadomati alyuminiyga moyillik uyḡotib, algeymer (xotirani yōqotiş) kasalligini boşlaydi.
Avvalgi bobda nomi tilga olingan Joan Deyvis qiziq bir voqeani sōzlab berdi.
… Fizik olimlardan biri sayyoralar joylaşuvining Suvga ta’siri tōḡrisida tajriba ōtkazgan. Qoḡoz turli minerallarga boy Suvni sayyoralarning ma’lum bir joylaşuviga kōra yengil yoki qiyin şimayotganligini kuzatgan. Sayyoralar harakatining ōzgarişiga vola, deylik, Saturn Yerga kuçli astrologik ta’sir kōrsatganda, qoḡoz qōrḡoşinni yengil şimib olarkan, mis, kumuş, temirni ḡoyat oz şimar yoki umuman şimmas ekan.
Bundan Saturn bilan qōrḡoşin ōrtasida yaqin boḡlaniş mavjud, degan xulosa çiqariş mumkin. Metallar inson hissiyotlari va kayfiyatiga mos tebranişlar hosil qiladi, (qōrḡoşin — ḡazabga mos tebranadi). Mantiqiy xulosa çiqarsak, Saturn ḡazab tuyḡusi bilan mustahkam boḡlangan.
Astrologlar ta’kidlagan sayyoralar va inson şaxsi ōrtasidagi boḡliqlik, qandaydir ma’noda, metallarga ham taalluqli, deyiş tōḡri bōlur edi.
Men uçun bu nazariya çuqur ma’noga ega. Zero, 108 zaminiy his-tuyḡu bilan 108 kimyoviy elementlar orasida ōzaro boḡliqlik tōḡrisida ōz tasavvurlarim bor. Quyoş tizimidagi sayyoralar soni – 9 ta. Bu raqamni 12 ga kōpaytirsak, 108 hosil bōladi. Davriy sistemaga tayangan holda, qaçondir qaysi sayyora qaysi element bilan muvofiq kelişini aniqlab olamiz.
Mazkur kitob ustida işlardim. Qiziqarli televizion kōrsatuvni berib qolişdi. Kōrsatuvda hikoya qilinişiça, Yerdagi jamiki moddalar olis Koinotda portlagan yulduzlar çōḡidan yaratilgan ekan. Boşqotirma uçun yana bir mavzu…
Umrimiz mobaynida 108 xil zaminiy his-tuyḡu hukmronligida yaşaymiz. Ammo qoçib qutulib bōlmaydigan salbiy hissiyotlarni qanday boşqariş mumkin? Hayot yaxşi keçişini istasak, salbiy hissiyotlarni yengiş zarur bōladi. Xōş, ḡazab, iztirob, hasad singari salbiy tuyḡular ongimizni xiralaştirib taşlagan bōlsa, nima qilmoq kerak? Hissiyotlardan butkul xalos bōliş mumkin emas, buning keragi ham yōqligini tuşunmoq zarur. Biron-bir inson salbiy fikrlardan butkul ozod bōlolmaydi.
Har birimizda ilk inson ongining uyḡonişi bilan boḡlangan olis ōtmişdagi bobokalonlarimiz xotirasi yaşaydi. Ajdodlarimiz xotirasining salbiy tomonlarini ham meros bilib, umrguzaronlik qiliş peşonamizga bitilgan.
Nima bōlganda ham, qalbimizni zabt etgan salbiy fikr va hissiyotlardan xalos bōlolmasligimizni tan oliş ḡoyat yoqimsiz iş. Qalbimizning bu oḡir yukidan qanday ozod bōlamiz? Tebranişlar qonuniga suyanadigan bōlsak, buning javobi juda oddiy. Buning uçun salbiy hissiyotlarga zid bōlgan ezgu tuyḡularni paydo qiliş zarur. Ikki qarama-qarşi tōlqin bir-birini qoplaşi natijasida salbiy tuyḡu yōqoladi.
Bundan ança yillar muqaddam yapon universitetlarida bir tovuşni ikkinçisi bilan ōçiriladigan usul işlab çiqilgan. Olimlar quloqni batang qiluvçi şovqinni… ōçiruvçi şovqin yaratişdi, buning natijasida osoyişta maydon hosil bōldi (misol uçun, telefon yonida). Keraksiz şovqin tōlqini uzunligini aniqlagaç, tadqiqotçilar bunga aniq qarama-qarşi şovqinni yaratişadi hamda bu aks tovuşni baland gapiruvçi priyomniklar orqali eşittirişadi. Oqibatda keraksiz şovqin butkul yōqotiladi. Avtoyōllardagi avtomobillar motori şovqinini kesişda ham aynan şu usul qōl kelyapti.
Bu usulni inson hissiyotlari doirasida ham qōllaş mumkin. Har bir salbiy hissiyotning ijobiysi ham borligi haq.
Ikki qarama-qarşi tuyḡu bir xil uzunlikdagi tōlqinlar çiqarişi faktining ikki sababi bor. Xuddi doktor Djekil va mister Xayduga ōxşab biz ham ikki yuzlimiz. Qiziqqon kişilar bōlar-bōlmasga yiḡlab yuborişini kuzatganmisiz? Yaxşiligini hamma e’tirof etuvçi inson esa kutilmaganda jinoyat sodir qilib qōyadi. Sevikli qizlariga nisbatan muloyim, mehribon yigitlar qiz uni tark etmoqçi bōlsa, ḡazabga minib dōq-pōpisaga ōtişadi.
Yomonlikdan butkul xalos bōlgan odamning ōzi yōq, şuningdek, heç inson yovuzlik timsoli bōlişi mumkin emas. Inson — qarama-qarşi hissiyotlarga egalik xususiyati borligi uçun inson sanaladi.
Nafrat qalbingizni zabt etsa, uning davosini ehtirom va zavq-şavq tuyḡusidan izlang. Bu tōḡrida bilsangiz ham nafrat ōrnaşgan yurakka ehtiromni siḡdiriş qiyin keçadi. Madad izlab tabibga yuguring. Frantsiyaning Lurd şahridagi mōjizaviy suv Bibi Maryamga ehtirom tuyḡulari ila tōliqligi uçun ham şifobaxş xususiyatlarga ega bōlsa kerak. Nafrat tōlqinlarini çiqarib kasal bōlganlar bu muqaddas suvni içib şifo topişlari haqiqat.
Gomeopatiyaga poydevor bōlgan qoida bu yerda ham amal qilyapti. Zaharga şu qadar kōp Suv qōşildiki, endi fizik usullar bilan zaharni aniqlab bōlmaydi. Ammo ilk zaharli eritma şifo bōlişini qanday şarhlaysiz? Modda erib yōqolsa-da, Suvda unga xos tebranişlar xotirasi saqlanib qoladi; şu bois zahar doriga aylanadi.
Mantiqan olganda, dorilar tana uçun u qadar foydali emas. Dorilar kasallik alomatlarini yengillatişi, oḡriqni yōqotişi mumkin, ammo ular kuçli zaharga aylanişi ham turgan gap.
Oḡriq qoldiruvçi dorilar kōpinça, oḡriq tebranişlariga nisbatan qarama-qarşi tebranişga ega bōladi. Laboratoriya şaroitida turli moddalarni aralaştirib, zaruriy tebranişlarni topiş mumkin. Bu moddani avvalo siçqonda sinab zaruriy natijaga erişgaç, sōng odamga qōllaşadi.
Tana dorini qabul qilgaç, oḡriq qoladi. Doridagi aralaşma moddalar tebranişi ham tōxtaydi va ularning har biri asl holatiga qaytib, ōziga xos tebranişlar çiqara boşlaydi. Tebranişlar tasodifan boşqa hujayra tarkibiga zarar yetkazsa, xatarli asoratdan qoçib qutulolmaydi.
Dorilar kasallikni davolaş uçun işlatiladi, ammo mohiyatan u yoki bu dori qanday ta’sir kōrsatişini tuşunmaymiz. Agar doriga tebraniş nuqtai nazaridan qarasak, batamom ōzga manzara namoyon bōladi. Misol uçun, jarrohlikda şikast tebranişlari ança kuçli tebraniş darajalari bilan davolanadi. Kimdir baland binodan qulab, yerga zarb bilan tuşdi, deylik. Yerga urilgan vaqtda tana tebranişlari darajasi yuz-yuzlab baravarga kōpayib, xatarli holatni yuzaga keltiradi. Bunday vaziyatda bemor teng yoki kuçliroq tebranişlar vositasida davolanadi – ya’ni jarroh skalpeli işga tuşadi. Keskir asboblar ōz tabiatiga kōra ança yuqori tebraniş darajalariga ega bōladi. Jarroh keskir asboblar yordamida bemor tanasini yorib, unda me’yoriy tebranişlarni hosil qiladi.
Inson tanasini davolovçi şifokor eng avvalo faylasuf bōlmoḡi şart, degan işonçdaman. Ōtmişda şomon yoki qabila kohini şifokor vazifasini bajargan. U qabiladoşlarini tabiat qonunlariga bōysunib, tabiatning davolovçi — şifobaxş kuçlaridan foydalanib yaşaşga çorlagan.
Şifokorlar tananing kasal a’zolarinigina emas, bemor — inson ongini ham davolaganlarida edi, vaqt ōtişi bilan şifokorlarga ham, kasalxonalarga ham hojat qolmasdi. Odamlar oḡrib qolsalar, yaqinda yaşovçi faylasuf huzuriga oşiqardilar. Faylasuf yōl qōygan xatolarini kōrsatib, tuzatiş yōllarini aytar, odamlar esa Tōḡri Hayot keçirişga qaror qilib, uyga qaytardilar.
Işonçim komilki, kelajak şifokorlari hozirgiday “davolovçilar” emas, “maslahatçilar” bōlişadi. Kōplab odamlar bilan soḡligi çatoqligi tōḡrisida suhbatlaşganman. Suhbatlardan şunday xulosa çiqardim: aksariyat kasalliklarimiz salbiy hissiyotlarga beriliş oqibatidir. Agar siz salbiy hissiyotlarni yenga olsangiz, kasalliklarni ōzingiz davolaşingiz turgan gap. Çunki bu insonga Tabiat ato etgan tuḡma qobiliyat hisoblanadi. Ijobiy kayfiyat muhimligini unutmang!
Ijobiy fikrlaş immunitet — kasallikka qarşi kuraşiş qobiliyati tizimini kuçaytiradi, soḡayiş tomon harakat qilişga madad beradi. Hozirgi tibbiyot hamjamiyati ham ijobiy fikrlaş usulini e’tirof etmoqda. Şifokorlardan biri saratonga çalingan bemorlarni toqqa kōtariliş bilan davolaydi. Insonga Hayot mohiyatini anglatsangiz, bu uning ruhiga madad bōladi va immun tizimini mustahkamlaydi.
Ayni paytda “yaxlit” tibbiyotga qiziqiş kuçaygan. Yaxlit tibbiyot kasallik belgilarinigina emas, balki bemorning mavjud hayot tarzini kōrib çiqadi, ruhiy holati tōḡrisida ḡamxōrlik qiladi. Yaqinda şifokorlarimiz Yaponiya Yaxlit tibbiyot jamiyatini taşkil etdilar.
Kōz kōrsagina işoniladigan zamon ōtdi-ketdi, endi biz inson uçun eng muhimi — qalb pokligi ekanligi tōḡrisida ōylamoqdamiz. Biz tōḡri yōldamiz. Yangi boşlangan yuz yillikda ḡoyat kōpçilik tōḡri fikrlaşni ōrganib yaşaydi.
Inson tanasi asosan — Suv, Ong esa — Qalbdir, jondir.
Suvning tanamiz bōylab ravon oqişiga yordam beruvçi kuç — har qanday tibbiyotdan ustun turadi. Bu kuç — qalbimizni pokiza tutişimizdir. Tanangiz bōylab eng gōzal kristallar hosil qiluvçi suv oqayotganligini tasavvur qiling-a! Şunday bōlmoḡini istang va bunga erişasiz.
Muhabbatning şifobaxş kuçiga heç qanday dori teng kelolmaydi. Bu haqiqatni tasdiq etganimdan buyon odamlarga qarata, IMMUNITET — MUHABBATNING ŌZIDIR, deyişdan tolmayman.
Darhaqiqat, salbiy kuçlarni yenguvçi, jismimizga hayotiy quvvat baḡişlovçi Muhabbatdan ustunroq ne bor?!
Darvoqe, yaqinda bu iborani ōzgartiriş zaruratini his etdim. Immunitetni Muhabbatgina emas, Muhabbat va Ehtirom vujudga keltiradi. Quyidagi tajribadan sōng bunga iqror bōldim.
Mikrotōlqinli peçda suvni isitgaç, magnit maydoni kristallarga qanday ta’sir kōrsatişini aniqlamoqçi bōldim. Ikki xil suv oldim. Distillangan va kran suvi. Kran Suviga “Muhabbat,” “Ehtirom” sōzlarini kōrsatdim. Distillangan Suvdan şakllangan kristallar dabdalasi çiqqan, notugal edi… “Muhabbat”, — “Ehtirom” sōzlari ta’sir etgan kran Suvi tugal kristallar yaratdi. Boşqaça ta’riflasam, “Muhabbat”, “Ehtirom” sōzlari magnit maydonining buzḡunçilik ta’siridan Suvni OMON saqlaşdi.
“Muhabbat”, “Ehtirom” sōzlarini kōrgan Suv eng gōzal kristallar yaratadi. “Muhabbat” sōzi ōz-ōzidan ḡaroyib kristallar hosil qilişga qodir. “Muhabbat” va “Ehtirom” birlaşib, kristallga teranlik, nafosat, brilliantning yarqiraşi monand şaffoflik baxş etadi.
“Muhabbat” va “Ehtirom” kristallari “Muhabbat”dan kōra “Ehtirom” hosil qilgan kristallarga kōproq ōxşaydi. Demak, “Ehtirom” tebranişlari kuçliroq bōlib, kristallar şakllanişiga katta ta’sir kōrsatar ekan-da. Muhabbat – ōzni sōzsiz fido etiş bilan boḡliq faol kuç. Ehtirom esa nisbatan sust kuç; sizga nimadir berganlaridan sōng paydo bōlguvçi tuyḡu; sizga Hayot in’om etayotganliklarini anglaysiz va uni şukronalik bilan qabul qiliş uçun qōllaringizni uzatasiz.
Muhabbat va Ehtirom falsafaning Yan va In turkumiga muvofiq, deyiş mumkin.
Muhabbat Quyoş bōlsa, Ehtirom — Oy. Muhabbat — erkak bōlsa, Ehtirom — ayol.
Sust quvvat In — Ehtirom nima uçun Yandan — muhabbatdan kuçliroq ekan? Bu savollarga javob izlaganim sayin biz qanday hayot keçirişimiz kerak, degan qiziq ḡoyaga tōqnaşdim.
Muhabbat va Ehtirom ōrtasidagi munosabat qanday? Bu savolga javob axtararkan, biz yana Suvga yuzlanamiz. Suv molekulasi vodorodning ikki atom va kislorodning bir atomi birikmasidan iborat bōlib, N2O kimyoviy formulaga ega. Agar Muhabbat va Ehtirom ham kislorod va vodorodga ōxşab 1:2 proportsiya bilan boḡlansa edi, Ehtirom Muhabbatga qaraganda ikki baravar kōp bōlardi.
Muhabbatdan ikki baravar kōproq Ehtirom — bu barça intilişi zarur bōlgan nisbatdir. Seminarlardan biridagi nutqimda aynan şu nisbatni eslatib ōtdim. Ikki yoş ayol seminardan sōng yonimga kelib şunday deyişdi: “Mulohazalaringizdan ḡoyat ta’sirlandik. Siz bu nisbatni eslatiş bilan, odam gapirmoḡi uçun albatta bitta oḡiz, eşitmoḡi uçun ikkita quloq berilgan, kam gapirib, kōp eşitiş kerak, demoqçisiz, tōḡrimi?”
– Mutlaqo tōḡri! — deya hayqirarkanman ayni şu lahzada biroz donoroq bōlganimni his etdim.
Tabiat olamiga boqaylik: sust quvvat katta kuçga ega bōladi. Dengiz baliḡi juda kōp miqdorda ikra-uvildiriq qōyadi, lekin bu ikraning ozgina qismigina baliqçalarga aylana oladi. Kōplab ikralar boşqa dengiz jonzotlariga ozuqa bōladi.
Odamlar qaçonlardir Muhabbatdan kōra kōproq Ehtiromni qadrlab yaşaganmikin? Aksinça, deb ōylayman.
Muhabbatning uluḡvorligini inkor etib bōlmaydi. Muhabbatning kuçi va hukmronligi haqida aksariyat umumiy tuşunçaga ega. Çunki biz Muhabbat kuçiga asosiy e’tibor qaratilgan madaniyat tarbiyasini olganmiz. Ammo bu formulaning ikkinçi qismi deyarli unutilgan.
Insoniyat nimaniki kōz bilan kōrib bōlmasa, undan yuz ōgirdi, butun e’tiborini moddiy olamga qaratdi. Moddiy olamdan kōproq narsa oliş maqsadida ōrmonlarni yoppa kesib yubordik, çōllarni ōzlaştirdik, şu zayl ōz madaniyatimiz hukmronligini ta’minladik.
Insoniyat jamiyatining mazkur rivojini, darhaqiqat, oilamizga, yurtimizga Muhabbat mevasi, deb qaraş tōḡri bōlur edi. Ammo şu zayl yaşayverarkanmiz, janjallarning nihoyasi bōlmaydi. XX asr tarixi kuraşlar va uruşlar tarixi ekanligining boş sababi ham Muhabbatning oila, yurt singari tor doirada qolib ketganligidir.
Va nihoyat, aql-huşimiz orqali yonib ketayotgan yōlimizning boşi berkligi, heç qayoqqa olib bormasligini kōrsak, ajab emas. Hayotning barça boyliklarini egallaş uçun ḡoyat kōp qurbonliklar berdik. Ōrmonlar kesib bitirilyapti, toza suv tugab bitdi, hatto ona-Erni ham tilka-pora qilib, bōlaklab sotdik.
Dunyomizning bugungi ehtiyoji — Ehtirom. Eng birinçi qiladigan işimiz boriga şukur, qanoat qilib yaşaş bōlsin. Tabiat olami rang-barang, ḡoyat boy sayyorada tuḡilganimiz uçun şukur qilmoḡimiz zarur. Hayotimizni hayot qilayotgan Suv qoşida Ehtirom bajo qilmoḡimiz esa şart. Kōkrakni tōldirib toza havodan nafas oliş imkoniyati borligi uçun şukrona aytişni bilamizmi?
Kōzingizni katta oçing; qalb nigohi bilan tegrangizga boqing, ha, bu olam borligining ōziyoq har nafasda Ehtirom ila yaşaşga arziydi.
Ehtirom timsoliga aylansangiz, tanangiz bōylab oqayotgan suv naqadar toza bōlişini tasavvur eting-a! Şunday qila olsangiz, gōzallaşib, yoruḡlik taratayotgan kristallga aylanasiz.

Tōrtinçi bob

ATIGI BIR NAFASDA DUNYo ŌZGARADI

Sizningça, çinakamiga toza suvni qayerdan topiş mumkin? Şveytsariya Alplaridanmi? Balki Şimoliy qutbdandir? Yoki Janubiysidanmi? Tayyorlovçilar dunyoda eng yaxşi deb tasdiqlayotgan bir şişa suv topiş qiyin emas. Ammo haqiqatan yaxşi suvni sotib oliş mumkinmi?
Suv — şunçaki oddiy N2O emas. Mayli, siz eng tabiiy, sifatli Suv içing, agar qalbingiz pok bōlmasa, obi-hayot şirin ta’m bermaydi.
Ijozatingiz bilan sizga savol beray: qalbingiz pokmi?
Işdagi kelişmovçiliklar sizga oḡirlik bermaydimi? Oilaviy janjallarga qandaysiz? Ongingiz sokin emasmi? Darhaqiqat şunday bōlsa, eng oddiy, jonga tekkan ta’mli Suv içmoqdasiz. “Hammasi ong orqali ōtadi, demoqçimisiz?”, degan fikrga bordingiz. Lekin men boşqa bir haqiqatni sizga yetkazmoqçiman: şukronalik bilan içilgan Suv tarkibi qalbda qora tuyḡular bilan şimirgan Suvdan farq qiladi.
Hissiyotlar va sezgilarimiz har nafasda bu olamga ta’sir kōrsatib turadi. Bunyodkor sōzlar va timsollarni yōllaş bilan gōzal olam yaratişga hissa qōşasiz. Buzḡunçi fikrlar çiqarsangiz, Koinotni vayron qiluvçilar safida bōlasiz. Bu haqiqatni tuşungaç, endi atrofingizdagilarga ḡazabnok sōzlar aytişdan tiyilasiz, ōz xato va kamçiliklaringiz uçun boşqalarni ayblamaysiz. Ha, dunyoni bir nafasda ōzgartirişga qodirsiz. Quyidagilardan qay birini tanlaysiz?
Muhabbat va Ehtiromdan yorişgan olamnimi? YoKI UQUBAT, NOŞUKURLIK, NOTAVONLIKNIMI? Ayni vaqtdagi kayfiyatingiz — javobni belgilaydi.
Buddaviylik ta’limotiga kōra, olamda hamma narsa doimiy ōzgarişda, ōzgaruvçanlikkina muqimdir.
“Tebranişlar” tilida buni şunday tuşunmoq kerak: tebranayotgan jismning holati ōtkinçi, tebranişlari esa abadiydir.
Bu olamda neki mavjud ekan, ayni hozirda yaşaydi, degan tuşunçani anglaş sizga umid baḡişlaydi, hayotingizni yoruḡlikka tōldiradi. Ōtmişdan xavotiringiz yōq, kelajak qanday bōlişini istasangiz, u şunday bōladi. Sizning qandayligingiz ayni şu lahzada butun dunyoga tuşa oladigan kalit ekan.
Inson ongi bu dunyoga qançalar ta’sir kōrsata olişini sinaş uçun tajriba ōtkazasiz. Fikringiz kuçi yordamida osmondagi bulutni artib taşlang.
Oçiq kun. Osmondagi jajji bulutni nişonga oling. Bu ōyinda fikrlar muhim, şu bois ham bulut yōqolişiga IŞONIŞ zarur, ammo ortiqça zōriqmang. Haddan ziyod jamlaniş ham teskari samara – natija beradi – quvvatingiz qulflanib, işlolmay qolasiz.
Ongingizdan bulutga yōnalgan, uni parçalayotgan kōrinmas quvvat nurini tasavvur qiling. Kōplab lazer nurlari naq bulutni nişonga olganini xayolan kōring.
Keyin esa ōtgan zamon fe’lida “Bulut yōqoldi. Quvvatim, rahmat, buni uddalading”, deng. Bu kōrsatmalarni qadam-baqadam tōḡri bajarsangiz, bulut siyraklaşa boradi va soniyalar içida yōqoladi.
Inson ongi tegramizni qurşab turgan olamga katta ta’sir ōtkaza olişini bu tajriba kōrsatyapti. Bulut gazsimon holatdagi Suvdan iborat, şu bois bu Suv bizning irodamizga bōysunadi. Ong moddiy olamga ta’sir ōtkaza oladi, deganlar adaşadi.
Nazariyaçi fizik olim Devid Bom şunday deydi: KOINOTNING HAR BIR BŌLAGI ŌZIDA KOINOTNING BARÇA BŌLAKLARI TŌḠRISIDA MA’LUMOT SAQLAYDI.
Boşqaça aytganda, har bir odamda, hatto uning har bir hujayrasida Koinot tōḡrisida ma’lumot saqlanadi. Bu ma’lumotga Vaqt kategoriyasi ham kiradi. Aytaylik, sizning şu yerda, hozir mavjudligingiz bugun, ōtmiş va kelajak ma’lumotlari jamlangan Umumkoinot axborot bankiga ulangan. Xuddi şu bois olamni bir nafasda ōzgartiriş imkoni şunçaki xayolparastlik emas.
Keling, ana şu “bir nafas” haqida ōylaymiz. Tabiiy, ilmiy tasavvurlarga suyanib buni qanday talqin etsak ekan? Devid Bomning bir nafas tōḡrisidagi fikri şunday: Içki Koinot qandaydir jihatdan, Vaqtning har lahzasini proyektsiyalab, Hozirni yaratadi.
Vaqtning navbatdagi lahzasi — Koinotning boşqa bir tomoni aks etişidir va hokazo. Har lahzada biz ōzga olamni kōramiz. Ammo bir lahzalik olam navbatdagi lahzalik olamga ta’sir kōrsatadi, şu boisdan ham uzluksiz olam bilan baqamti tuyulamiz.
Uşbu nazariyaga kōra şunday deymiz: Olam har nafasda ōzgarib turadi va har lahza yangitdan yaratiladi. Ongimiz ham olamning uzluksiz yaratilişiga ōz hissasini qōşadi. Agar bu haqiqatni anglasangiz, hayotingiz butkul ōzgaradi.
Hozirgi hikoyamni tuşuniş biroz qiyinligi uçun yana kristallarimizga qaytamiz. Tegramizdagi olam har nafasda ōzgarib turadi, Suv esa bu ōzgarişni birinçi bōlib uşlab qoladi.
Qaçondir tebranişlarni ōlçovçi asbob yasab, Suvni yaxşiroq tuşuniş uçun undan foydalangandim. Iroq Quvaytga bostirib kirgan, birinçi uruş boşlanganining ilk kuni men Tokiodagi vodoprovod suvlari tebranişlarini ōlçayotgan edim. Suvda simob, qōrḡoşin, alyuminiy va boşqa inson uçun zararli moddalar tebraniş darajasi keskin kōtarilganligini kōrib hayron bōldim. Bunday bōlişiga asos yōqday edi. Balki asbobim buzilgandir desam, u ham joyida. Ōlçov işlarini takrorlaganimda esa zararli moddalar miqdori yanada kōtarilgani ma’lum bōldi. Keyingi kun gazetalarda Fors kōrfazida uruş boşlanganligi tōḡrisida ōqib, batamom boḡlanmaydigan hodisalarni boḡladim. Uruşning birinçi kuni taşlangan bombalar miqdori Vetnamdagi uruşda taşlangan jami bombalar miqdori bilan teng ekan!
Uruş harakatlaridan minglab kilometr uzoqdagi Yaponiyada turib, zararli moddalar tebranişini uruş boşlangan payt bilan bir vaqtda ōlçaşga muvaffaq bōldim. Nahotki bu mumkin bōlsa, deb sōrarsiz?
Fors kōrfazi uzra taşlangan bombalarning zararli oqibatlari şu zahotiyoq Yaponiyaga kōçib qolişi mumkin emas edi. Şunday bōlsa-da, Yer şarining bir tomoniga taşlangan bombaning zararli tebranişlari qanday qilibdirki, sayyoraning barça burçaklariga yetib ulgurdi. Bu tebranişlar Vaqt va Makon qonunlariga bōysunmagan holda tarqaladi. Nazarimda, tebranişlar uç ōlçamli olamimizda ham emas, bizga kōrinmaydigan olamda ham emas, qandaydir oraliq yerda mavjud. Yerda qanday hodisa rōy berişidan qat’i nazar, Suv buni tutib oladi va yangi ma’lumotni bizga uzatadi.
Kōrfazda uruş boşlanganda, hali muz kristallarini rasmga tuşirişga kirişmagandim, agar şunday qilganimdami, ḡalati rasmlar çiqişi tayin edi.
Tebranişlar moddiy olamni lahzalarda ōzgartirib yuborganligiga misol keltiraman. Mazkur hodisada Suv duolar kuçi bilan tozalangan.
Markaziy Yaponiyaning Fudzivara tōḡonida budda maktabi ruhoniysi Xouki Kato iltimosimizga binoan, bir neça marta ibodat oyat-sanolarini kuylab berdi. Ruhoniy bilan tanişganimda, u menga Suvning ikki xil rasmini kōrsatdi. Birinçi surat oyati — sanolar kuylangunga qadar, ikkinçisi esa Suv ibodat sanolarini eşitgandan sōng tuşirilgan. Ikkinçi suratdagi kōl Suvi ança toza edi.
Budda ta’limotiga kōra, ibodat duolari kuçi “Sōz ruhi”dan taraladi. Aynan “Sōz ruhi”dan çiqayotgan quvvat kōl suvini tozalagan, deyiş mantiqan tōḡri bōlardi. Bu taxminni tekşiriş uçun ibodat duolari qōşiḡini eşitmagan va eşitgan Suv kristallarini rasmga tuşirmoqçi bōldim. Ruhoniy bir soat mobaynida kōl qirḡoḡida tik turib sano kuyladi, men esa uni videoga tuşirdim. Sanolar tugagaç, ruhoniy bilan suhbatlaşardik. Oradan 15 daqiqa ōtmay, guruhimiz a’zolari meni çaqirib qolişdi.
“Işoniş qiyin! Kōz ōngimizda Suv tozalanib boryapti”, dedi kimdir. Darhaqiqat şunday edi. Suvga boqarkanmiz, u tobora şaffoflaşayotganligini kōrardik. Hatto kōlning ilgarigi loyqa tubida sezilmagan barglar ham kōzga yaqqol taşlanardi.
Keyin kristallarni suratga tuşirdik. Oyat-sanolar kuylagunga qadar olingan Suv kristallari qinḡir-qiyşiq, burişiq bōlib, qattiq azobni boşdan keçirayotgan inson suratiga ōxşardi. Ibodat marosimi mobaynida Suv yaratgan kristallar tugal, baḡoyat zōr edi! Kattaroq olti qirrali kristall içida kiçikroq olti qirrali kristallar joylaşgan bōlib, ikkisining ham yoruḡ gardişli naqşi tovlanardi.
Ibodat sanolaridan sōng, albatta, şaffof bōlmoq uçun Suvga vaqt kerak, bu holat esa moddalardagi ōzgarişlar asta-sekin rōy berişini kōrsatib turibdi. Ibodat tebranişlari zudlik bilan yaqindagi narsalarga, jumladan, Suvga yetkazilgani şubhasizdir. Biz fizikaviy fenomenni kuzatdik. Bizniki deb atalgan olam tegrasida boşqa olam ham borligini tan olmagunça, bu fenomenni tuşuntirib bōlmaydi.
Bu hali hammasi emas. Tajribamizdan bir neça kun keyin gazetalarda bir fojia haqida yozişdi. Kōldan ayol kişining jasadi topilibdi. Beixtiyor suvga ibodat sanolari ōqilgunga qadar hosil bōlgan kristallarni esladim. Darhaqiqat, ular ōlim bilan olişayotgan inson yuziga ḡoyat ōxşardi.
Balki bu ayol ruhi Suv kristallari orqali bizga nimadir demoqçimikin? Oyat-sanolar uning ruhiga yengillik bergan bōlsa, ajabmas. BIZ YaŞAYoTGAN OLAMDAN HAM ŌZGA OLAM MAVJUD. ŌŞA OLAMDAN BIZ TOMONGA QARALSA, HOZIR KŌRINMAYoTGAN NELARDIR NAMOYoN BŌLADI.
Angliyalik olim doktor Rupert Şeldreyk biz kōra olmaydigan olam mavjudligi va u bizning olamimiz bilan boḡlanganligini insoniyatga teran anglatiş yōlidagi tadqiqotlarni ōzining asosiy vazifasi deb hisoblaydi. Kembridj universitetida bioximiya doktori ilmiy darajasini olişga erişgaç, mazkur ilm dargohida biologiya, bioximiya ōqituvçisi bōlib işladi, Qirollik ilmiy jamiyatining a’zosi etib saylandi.
Şeldreyk 20 yil mobaynida yozgan kitobi (qarang: Rupert Şeldreyk, “Fariştalar fizikasi” — M.: Gelios, 2003) da ōz nazariyasini bayon etgan. Biroq “Neyçer” ilmiy jurnali kitobni tanqid qilib, yondiriş kerak, deyişgaça borib yetdi. Bunday noxuşliklarga qaramay, asar kōplab odamlarning qalbini uyḡotdi. Bu yōnalişdagi tadqiqotlar davom etmoqda. Kitob nimasi bilan ōziga jalb etadi? Kōpinça, biror hodisa ikki marta rōy bersa, yana qayta sodir bōladi, deyişadi. Baxtsiz hodisalar, jinoyatlar kōpinça “ḡam ham, şodlik ham qōşaloq keladi”, naqliga kōra rōy beradi. Insoniyat jamiyati tarixini ōrganarkansiz, muhim voqealar ma’lum vaqt oraliqlarida, odatda, davriy ravişda takrorlanişiga guvoh bōlasiz. Voqealarning ajabtovur takrorini qanday izohlaş mumkin? Doktor Şeldreyk bu savolga ilmiy usullarni qōllagan holda javob topmoqçi bōldi.
Olimlar kōz bilan kōriş mumkin bōlmagan hodisalar, ḡayritabiiy hududlarni ōrganişda reduktsionizm usulini qōllaşadi. Ammo Şeldreyk batamom boşqa yōl tutdi.
Olimning nazariyasiga binoan, biror hodisaning takrorlanişi “morfogen maydon” hosil qiladi. Bu maydon rezonansi natijasida hodisaning qayta rōy beriş ehtimoli kuçayadi. “Morfogen maydon”ni quvvatga asoslangan axborot emas, balki qurilajak uy loyihasi, deb aytiş mumkin. Bu rezonans nazariyasiga bir misol bōla oladi. Doktor Şeldreykning taxminiça, hodisalar ham tovuşlar singari rezonans çiqaradi. Ayni bir hodisa takrorlanişini “morfogen rezonans” degan ibora bilan nomlaydi. “Neyçer” jurnali bu nazariyani puçga çiqargan bōlsa-da, “dargohi keng” olimlar tomonidan qiziqiş bilan qarşilangani, jiddiy muhokamaga turtki berdi. Şubhasiz, Şeldreyk ilm yōlidagi ilk qadamni fan oçgan sōqmoqlardan boşlagan. Ammo uning nazariyasi hozirgi zamon an’anaviy ilm-fani qoliplariga tuşmaganligi uçun ham tōsiqlarga uçradi.
Odamlar bunday mavzular muhokamasi paytida kōpinça glitserin kristallari voqeasini eslaşadi. Kaşf etilganidan buyon ōtgan 40 yil mobaynida glitserin kristall hosil qilmaydi, degan işonç bor edi. XXI asr boşlarida Venadan Londonga “sayohat qilayotgan” glitserin tōsatdan kristallana boşladi. Oradan kōp ōtmay, tamoman boşqa hududda ham glitserin kristallanişga kirişdi. Glitserinning kristallaniş hodisasi keng yoyila boşladi. 17 darajadan past haroratda glitserin kristall hosil qilişi hozir ilmiy jihatdan isbotlangan.
Xōş, bundan qanday xulosa çiqariş mumkin?
Qaçonki, kristallar ilk bor şakllanganda, morfogen maydon vujudga kelgan. Vaqti-soati yetib, qolgan glitserinlar ham şunga muvofiq kristallana boşlagan. Boşqa moddalar bilan ham şunday voqea rōy bergan. Har qanday tasodiflarga qaramay, agar modda kristall hosil qilgan bōlsa, bu odatdagi holga aylanadi.
Şeldreykning morfogen rezonans nazariyasi asoslimi-yōqmi tekşirib kōriş uçun Angliya telekanallaridan biri jamoatçilik kōz ōngida tajriba ōtkazdi. Ikkita surat tayyorlandi. Ikkala surat ham betartib naqşlardan iboratga ōxşar, aslida esa birida şlyapali ayol, ikkinçisida esa mōylovli erkak surati yaşirilgan bōlib, topiş mahol edi.
Tajriba uç bosqiçda ōtdi. Bu kōrsatuv tōḡri efirga olib berildi. Kōrsatuv iştirokçilaridan suratlarda nimani kōrişayotganini aytiş sōraldi. Kōrsatuv mobaynida mōylovli erkak surati oşkor qilindi. Tajribadan keyin kōrsatuvni kōrmagan bir guruh iştirokçidan suratlarda nima tasvirlanganligini aytişni sōraşdi.
Tajriba iştirokçilari ikki guruh edi. 1-guruh — tajribani bevosita kōrayotganlar. 2-guruh kōrmayotganlar. Qarangki, 2-guruh suratda mōylovli erkak aks ettirilganligini 1-guruhga nisbatan 3 baravar kōp kōrişgan. Agar kimdir nimanidir bilsa, boşqalarga ham bu haqda ma’lum bōlarkan-da. Aynan morfogen maydon bois, uşbu voqeada tōḡri javob hayratli tarzda kōp bōldi.
Doktor Şeldreykka kōra, DNK — bir oilaga xos tuziliş, fe’l-atvor ōxşaşligining yagona sababi emas; bunda morfogen rezonans ham ma’lum rol ōynaydi. Şuningdek, Şeldreyk nazariyasining bunga oid yana bir neça talqinlari ham mavjud.
Şeldreyk nazariyasiga xos eng muhim jihat şundaki, vaqti-soati yetib, morfogen rezonans borliq makon va zamon bōylab taraladi. Ya’ni, morfogen maydon şakllangan bōlsa, zudlik bilan hamma yerga ta’sir ōtkaza boşlaydi va butun olam miqyosida lahzalik ōzgarişlar sodir etadi.
Şeldreyk nazariyasi tōḡrisida ilk bor eşitganimda, ōz tadqiqotlarim bilan morfogen maydon tebranişlari ōrtasidagi boḡlanişdan hayajonga tuşdim.
Dastlabki ikki oylik muvaffaqiyatsiz urinişlardan keyin, nihoyat, Suv kristallarini rasmga olişga muvaffaq bōldim. Ilk kristallar rasmini olişim barobar boşqa tadqiqotçilarning ham yōli oçildi. Bu ham bōlsa, morfogen rezonans samarasi. Doktor Şeldreyk tōḡrisida Eiti Xodzironing “Nima uçun şunday bōladi?” bestseller kitobidan bilganman. “Olti ḡaroyib olim” hujjatli filmida Şeldreykni kōrgaç esa, uning tadqiqotlariga ḡoyat qiziqib qoldim. Oradan tōrt yil ōtib, Yevropa bōylab ma’ruzalar ōqib yurganimda doktor Şeldreykni kōrib, tanişiş imkoni yuzaga keldi. Uning Londondagi uyida bōldim.
Doktor Şeldreyk suv kristallari bilan boḡliq tadqiqotlarimdan xabardor ekan. “Haftada, heç bōlmasa bitta ixlosmandingizdan xat olaman, ular siz haqingizda yozişadi”, dedi u. Bir-birimizga savollarimiz ḡoyat kōp edi. Doktor ōz mulohazalarini şunday bayon qiladi: “Men tirik organizmlar, ularning xususiyatlarini ōrganaman, Suv olami bilan esa taniş emasman. Ammo kelajakda ikkimizning tadqiqotlarimiz bir-biriga boḡliq ekanligi ayon bōladi, bunga işonçim komil”.
Meni kuzatiş jarayonining kuzatiluvçiga ta’siri masalasi kōproq qiziqtiradi. Orqasidan kuzatib turganlarini his etuvçi odamlar bor. Bu borada tadqiqot ōtkazmoqçiman.
Mazkur tadqiqotning hujjatli asoslari sub’ektiv deb e’tirof etiliş xavfi bor, şu boisdan ham tajribalar uçun balki Suvdan foydalanarmiz. Kristallarni rasmga olişga harakat qilib kōraman. Suv turli şaroitda qanday ōzgarişga uçrarkin? Suvga e’tiborsizlik qilinganda, iqtidorli, oddiy, yomon odamlar unga tikilib turganda, qanday javob berarkin, bilmoqçiman.
Guruç bilan boḡliq tajribalarni doktor Şeldreykka aytganimda, u odamning Suvga ta’sirini kōrsatiş yengilroq keçişini ma’lum qildi.
Hozirda olim telepatiya hodisasini tadqiq etmoqda. Itlar ōz egalari uyga qaytayotganini sezadimi-yōqmi? Buning uçun maxsus video-asbob olgan olim bu hodisani 200 holatda isbotladi.
Doktor Şeldreyk menga şunday noma yozgan edi:
“Kōzga kōrinmas quvvat harakati borligi uçun ham hayot bor, yaşayapmiz. Biz buni hamişa yodda tutişimizni, tegramizdagi odamlarga, hodisalarga e’tiborli bōlişimizni istardim. Bu juda muhim. Gap şundaki, nimaga qarasak, unga ta’sir ōtkazamiz. Buni hamma biladiganga ōxşaydi, ammo heç kim amalda qōllamaydi. Ota-onalar ham farzandlariga imkon boriça kōproq e’tibor qaratsinlar. Bu ham ayni yuqoridagi fikr”.
Kimgadir diqqatingni beriş Muhabbat izhorining ayni ōzidir. Doktor Şeldreyk ong jonli, jonsiz moddalarga ta’sir kōrsatişi tōḡrisidagi nazariyaning asosçilaridan bōlganligi uçun ham mulohazalarini qadrlayman.
Suv hamda Şeldreyk ta’limoti insoniyatga berayotgan bilimlarni taqqoslarkan, mavjud olam sirlarini oçiş uçun taşlanayotgan qadam ekanligini anglaymiz. Olloh biz — insonlarga ijod qiliş, yaratiş layoqatini in’om etdi. Agar bu layoqatni tōla işga sola bilsak, olamni lahzalarda ōzgartira olamiz.
Ōz yumuşlariga, iztiroblariga ōralib, muşkullar yeçimini topolmayotganlarga Xudoning Ōzi bergan bu imkoniyat dalda bōlmoḡi kerak. Siz, ha, ha, aynan Siz dunyoni ōzgartira olasiz!
Olamda barça narsa ōzaro boḡlangan. Siz hozir nimanidir qilyapsizmi, ayni lahzada şu işni boşqa birov ham bajaryapti. Xōş, qanday morfogen maydon yaratamiz? Iztiroblar, yomonliklar maydoninimi yoki Muhabbat va Ehtiromga çulḡangan olamnimi?
Suvning yonida ōtirgan kōyi unga Muhabbat va Ehtirom nomalarini yōllasangiz, yer şarining olis nuqtasidagi qandaydir inson bu muhabbat, ehtiromni tuyadi. Qayergadir borişingizga hojat yōq. Kōz oldingizda mavjlangan Suv dunyodagi ummonlar, dengizlar, daryolarda mavjud jamiki suvlar bilan boḡlangan. Siz tikilayotgan Suv sayyoraning barça nuqtalaridagi Suvlarga rezonans beradi va Muhabbatingiz nomasi barça insonlar qalbiga yetib boradi.
Sayyoramizni Muhabbat va Ehtiromga burkay olamiz. Va Yerimiz butun Borliqni ōzgartira oluvçi morfogen maydonga aylanadi. Kutiş ham, qaygadir boriş ham kerakmas: şu yerda, hozir ḡaroyibotlar yaratişni boşlaylik, aziz inson.

Beşinçi bob

BUTUN OLAMNI TŌLDIRGAN TABASSUM

…Suv kristallari tadqiqotining kelajagi qanday? Bu savolga javob berişdan avval bu tadqiqot natijalari Fan tomonidan e’tirof etiladimi, deb ōylaşimiz zarur. Xorijdagi ma’ruzalarimda kristallar rasmlarini kōrsatarkanman, meni savollarga kōmişadi. Musiqiy yozuvlar va jonli ijroni tinglagan Suv kristallari ōrtasidagi farq nimada, deganga ōxşaş savollar berişadi. Bunday savollarga javob beriş uçun tadqiqotlarni davom ettiriş, turli şaroitlarda kōplab testlar ōtkaziş joiz.
Yana bir muhim masala — testlarning takroriyligidir. Kuzatuvçining ongi kristallar şakllanişida muhim ahamiyatga egaligi isbotini topgan. Odatdagiga kōra, ellikta Suv namunalarini idişga quyarkanmiz, Suvga bōlgan munosabatgina emas, tadqiqotçining fikrlari ham kristallar şakllanişiga ta’sir kōrsatişi ma’lum bōldi. Bundan taşqari, ellikta Suv namunalari holati vaqtning har bir soniyasida ōzgarib turadi. Qanday yōl tutmoq kerak? Ilmiy nuqtai nazardan barça şaroitlar mutlaq bir xil degan ōlçovni tasdiqlaş maqsadida şart-şaroitlar – omillarni nazorat qiliş aqlga siḡmaydi. Lekin qalovini topsa, qor yonadi, qabilida yōl tutdik. Tadqiqotçi fikrlarini Suvga ta’sir etmasligi çorasini topsak-çi? “Rahmat”, “Sen ahmoqsan” sōzlari ta’sirida Suv qanday kristallar hosil qilişi haqida tadqiqotçining fikri mavjud. Ana şu fikr tadqiqotlarimiz natijasiga ta’sir kōrsatmasligi uçun harakat qildik. Idişlarni alifbe harflari tartibida belgilab, natija ma’lum bōlmagunça, qaysi idişda qanday Suvligini sir saqlaymiz.
Şu tariqa tadqiqotçilarning fikrlari ta’sirotidan Suvni saqlaşga umid boḡlaymiz. Ellik dona idişda hosil bōlgan kristallar miqdori, şakli kōrsatilgan jadval tuzamiz. Har bir kristall namunalari sifatiga kōra — çiroyli, olti qirrali, tugallanmagan ajratib çiqiladi. Çiroyli kristallar, olti qirrali kristallar, tugallanmagan kristallarni soliştiramiz. Ayni şu çiroyli yoki olti qirrali namunalarning eng muhim belgilarini ōzida mujassam etgan kristallni tanlab, suratga olamiz.
Kuzatuvçi-tadqiqotçining fikrlarigina emas, sihat-salomatligi holati ham Suv kristallarini ōzgartirib yuboradi. Buni ham inobatga olgan holda birvarakay uç-tōrtta tajribali tadqiqotçi har bir Suv namunasini ōrganadi. Bu usullardan maqsad pirovard-natijani qōlga kiritişdan, Koinot elçilarining eng latifi bōlmiş Suv nomalarining maḡzini çaqişdan iborat. Zilzila sodir bōlişini avvaldan aytib berişda Suv kristallari oldiga tuşadigan yōq. Zero, boşqa unsurlarga qaraganda, Suv yer silkinişini oldinroq ilḡab olişga qodir ekan. Xayollarga berilaman. Sizot Suv namunalaridan har kuni olib, kristallarda sodir bōlayotgan ōzgariş jarayonlarini vaqtida aniqlaş mumkin. Buning uçun zilzilaga qadar va undan sōng Suv hosil qilgan kristallar rasmlarini soliştiriş kifoya. Zilzila rōy bergunga qadar hosil bōlgan kristallar rasmlaridagi ma’lumotlarni qiyoslab, umumiy ōxşaş jihatlari jamlanadi. Ana şu ma’lumotdan zilzilani başorat qilişda foydalansa bōladi.
1923 yildagi dahşatli zilzilada bobomdan, buvimdan, xolamdan ayrilganman. Kobada rōy bergan 1995 yildagi zilzila vayronagarçiliklari kōlami esxonamizni çiqarib yuborgan. Ha, bunday tabiiy ofatlar yuraklarga qōrqinçli iz solib ketadi. Zilzilani oldindan aytib berişda Suv kristallari madadiga suyanilsa, şubhasiz, butun insoniyat uçun xayrli bōlur edi. Kelgusida esa Suv kristallari başorati tōfon, sel, epidemiya va hatto uruş ofatlari oldini olişda insoniyatga asqotsa, ajab emas.
Suv kristallari rasmini olişni har qanday kişi ham, kasbidan qat’i nazar, uddalay bilişini istayman. Ayni paytda şuni ommalaştiriş ustida işlamoqdaman. Imonim komilki, yaqin kelajakda bu orzu ham uşaladi. Hozirda, odatdagisidan 20 baravar çidamli, samarali bōlgan ōta issiqlik ōtkazuvçi materiallarni sinab kōryapmiz. Bu esa Suvni xona haroratida muzlatiş imkonini beradi.
— 5 darajagaça sovutilgan maxsus xonada kristallarni rasmga olişning hojati qolmaydi. Olimlar, istagan odam Suv kristallarini tasvirga tuşirişi mumkin bōlgan ana şu texnologiya ustida iş olib borişyapti.
Insoniyat yaqin kelajakda Suv kristallaridan foydalanişga asoslangan texnologiyani ōzlaştirib oladi. Ammo, kaltakning ikki uçi borligini unutmaslik zarur. Suvda yaşirin qudratdan tōḡri, ezgulik yōlida foydalaniş insoniyatga şaraf, saodat keltiradi, aksinça, suvni tor manfaatlar, ōzgalarga zarar yetkaziş quroli qilib olsalar-çi?
Vujudimiz asosan Suvdan iboratligi uçun ham Suvsiz yaşaş mumkin emas. Ayni paytda Suv butun boşli insoniyat tamaddunini yuvib ketişga, bemisl talafotlar yetkazişga qodirligini unutmaslik şart. Nima qilmoq kerak? Bu dunyoning qiyofasi har bir inson qalbida nimalar mavjudligiga boḡliq ekan…
Inson qalbi olamga baxt ham, iztirob ham bera oliş kuçiga egaki, Suv kristallari aynan şu qalb holatlarini in’ikos ettiradi. Hayotda tōḡri yōlni qanday qilib topiş mumkin? Muhabbat va Ehtiromni kōngilga jo aylab! Muhabbatga limmo-lim yurak Ehtirom hissini uyḡotadi. Muhabbat ehtirom tuyḡusini tōḡri yōlga boşlaydi. Ehtirom va Muhabbat butun dunyoni tōldira olişini Suv kristallari bizga namoyiş etdi.
Har birimizning zimmamizda Suvni poklaş, ozod va baxtli olamimizni bunyod etiş vazifasi turibdi.
Asrlar, ming-ming yillar mobaynida insoniyat Yerni insofsizlarça talon-taroj qildi, har bir yangi avloddan Zaminga yomonlik meros qolaverdiki, bu tarix Suvga jo bōldi. Endi esa Suv biz bilan suhbatga kirişdi. Biz zoriqqan, muhtoj bōlgan ilmni Suv ōz kristallari orqali beryapti. Aynan bugun biz sayyoramiz tarixi solnomasining yangi sahifasini oçmoḡimiz zarur. Şu lahzada biz, siz qanday yōnalişda ketayotganimizni Suv sokin va ḡamxōrlik bilan kuzatmoqda. Suv har birimizni kuzatmoqda.
Ōquvçim, sizdan yagona ōtinçim: SUV INSONIYaTGA, şaxsan sizga nima demoqçiligini eşiting hamda qabul qiling.

XOTIMA

Suvning, Koinotning ḡaroyib xususiyatlariga oid kaşfiyotlar takomil topaveradi.
Suv Koinotning olis-olis puçmoqlaridan Yerga kelişda davom etayotganini eşitib, hayratga botgan edim. Suv şu zayl mutassil kelib tursa, Yer yuzida ertami-keçmi quruqlik qolarmikan, degan xayolga ham bordim-u, yaxşi niyat hamişa yaxşilik hosilini berişini anglab, yomon fikrlarni haydadim.
Qadim zamonlardan buyon Suv hayot manbai bōliş bilan birga Bani Başar boşiga vayronagarçiliklar, musibatlar ham keltirgan. Insoniyat tadrijiy tamadduni tarixida ḡoyat katta Suv bosişlarga oid ma’lumotlar uçraydi. Nuh payḡambar zamonidagi Tōfon, Atlantida va Mu qit’alarining Suv qa’riga kirib ketganligini zamonaviy ilm fan tasdiqlamoqda. Nuh alayhissalom qavmi şu darajada nafs quliga aylanişgan ekanki, ular ōrmonlarga qiron keltirişgan, Yer yuzida esa atigi uç dona daraxt qolgan ekan. Nuh alayhissalom ana şu şamşod daraxtlaridan kema yasab, unga ergaşgan odamlarni, quşlaru hayvonotni tōfondan qutqarib qolgan ekan.
Hayot çarxpalagi mangu aylanaveradi, tarix takrorlanaveradi. Modomiki şunday ekan, Koinotdan kelayotgan Suv sayyorani bosmasligiga heç kim kafolat berolmaydi. Balki bu hodisa ōn ming yillardan sōng sodir bōlar, biz esa ana şu fojianing oldini olişga hozirdan kirişmoḡimiz zarur. Hali erta, deysizmi? Ayni paytda Zaminimizning turli hududlarida rōy berayotgan sel, suv toşqinlari “Sos!” signalini bosiş uçun sabab emasmi?
Ana şunday xavotirlar içida ekanman, tōsatdan xayolimga kutilmagan fikr keldi. Mikroolam (odam) — makroolam (Koinot)ning ayni nusxasi, koinot esa ulkan mandala (sanskritda — aylana, çarxpalak) demakdir. Bunday fikrlar oqimidan quyidagi mantiqiy xulosa kelib çiqadi: Koinotda nimaiki sodir bōlsa, bizning jismimizda ham rōy beradi.
Suv inson vujudi bōylab muntazam aylanib turadi, ōz-ōzidan ayonki, bunday hodisa Koinotda ham doimiy ravişda sodir bōladi. Katta miqyosdagi Suv bir yōnalişga — Yerga tuşadigan bōlsa, Koinot miqyosidagi Suv aylanişiga putur yetadi. Yerga mutassil yoqqan suv ḡaroyib, uzundan-uzoq sayohatiga nuqta qōyadi. Alal-oqibat Koinotning olis-olis puçmoqlariga qaytadi.
Biz uçun Suvning mutassil Yerga yoḡib turişi qanday ahamiyatga ega? Aslini olganda, Yer Koinotning muz bōlagi tuşadigan yagona manzil emas. Ammo muz toḡi qōnişi mumkin bōlgan biz bilgan ōzga sayyoralarda Suvni tōplaş uçun zarur şart-şaroit yōq. Quyoş sistemasini inson tanasiga taqqoslaydigan bōlsak, Yer bu “tana”da jigar vazifasini bajaradi, deyişga jur’at etaman.
Jigarimiz har kuni 200 litr suvni tozalab, uni jismimizning boşqa a’zolariga yuboradi.
Demak, Yer Quyoş sistemasi bōylab aylanuvçi Suvni tozalaşday uluḡvor, hayotiy muhim vazifani bajarar ekan. Şunday ekan, Yerga kelib tuşgan Suvni tozalaş mas’uliyati kimning zimmasiga yuklangan? Suvni poklaş vazifasi butun insoniyatning, sizu bizning zimmamizdadir. Ōzimiz ham suvligimiz uçun bunga mas’ulmiz. Moviy sayyorada tuḡilgan ekanmiz, Yerdagi Suvning toza saqlaş mas’uliyati bizga yuklanganligini unutmasligimiz şart.
Suvning Koinot aro uzoq, ḡaroyib sayyohatini tasavvur etarkanman, insoniyatning kelib çiqişi, kelajagi bilan boḡliq fikrlar xayolimga oqadi. Suvdan yaratilganligimizning ōziyoq kōplab tilsimlarga kalit bōladi.
Vujudimizning 70 foizi suvdan iborat. Xuddi şu bois şaxsimizning şakllanişida Suvda mavjud ma’lumotlar muhim ōrin tutadi.
Avtomobil falokati tufayli oḡir şikastlanib, qon quyilgan kişilar kōziga umrida bormagan joylar, ularga aloqasiz ōtmiş hodisalari kōringanligi tōḡrisida kōp eşitganman. Qon quyişgandan sōng fe’l-atvori ōzgarib ketgan odamlar ham bor.
Ehtimol, umrimiz mobaynida rōy berajak voqea-hodisalar jismimizda turuvçi Suvga yozilar va buni biz Qalb deb atarmiz. Qalb ōzi nima?.. Ruh bor bōlsa, u asli nima? Imonim komil, bu savollarga insoniyat ilmga tayanib, Suv madadi bilan javob oladigan kun yaqin.
Qalb qanday vujudga kelgan? Ehtimol, qalbni Koinotning olis burjlaridan sayyoramizga Suv olib kelgandir.
Ōz-ōzidan, qalb qayerda saqlanadi, degan savol tuḡiladi. Biz — Suvmiz, kun kelib bu sayyorada keçgan hayotimiz ōtmişga aylanadi-da, Koinot baḡriga otlanamiz. Yerdagi kunimiz yakun topmasidan avval zaminning pok Suviga aylana oliş — hayotiy vazifamizdir. Bu vazifani ado etiş uçun biz Koinot qonuniyatlari ila uyḡun, tōḡri hayot keçirişimiz zarur. Aynan ongimiz Suvni tozalaydi va şu yōsin biz Suvning gōzallik va qudrat mujassam nomalarini mavjud tiriklik olamiga uzata olamiz. Borliq Olamni Suvning eng gōzal kristallari bilan bezay olsak, naqadar soz bōlardi! Bunga qanday erişiş mumkin? Muhabbat va Ehtirom ila…
Suv kristallariga yana bir boqing: ular qançalar çiroyli-a?! Yer yuzidagi jami odamzod Muhabbat va Ehtirom tuyḡularini his eta olişsami, Moviy sayyoramiz hayot çeçaklari barq urib oçilgan Asli Avvaldagi gōzal dunyoga qaytgan bōlardi. Sayyoradagi umrimiz Koinot manguligi qoşida lahzalarga teng. Jism olamini tark etib, Koinot aro safarga otlanamiz. Buning qanday rōy berişini bilmayman, ammo biz har nafasda Koinot qonuniyatlariga suyanmoḡimiz şart. Jismni tark etgaç esa, Suv yoki bulut (buḡ) şaklida sayohatni davom ettiramiz.
Qalbim jismni tark etib, sayohatga otlanar çoḡi, “Biz Koinotni kōrmak uçun ketyapmiz! Navbatdagi bekat — Mars!”, deya baralla hayqirmoqni niyat qilganman.