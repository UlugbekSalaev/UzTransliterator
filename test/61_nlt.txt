“Oskarsiz aktrisa”: Yelizaveta II ning dafn marosimida iştirok etgan Megan Marklning xatti-harakatlari jamoatçilikning noroziligiga sabab bōldi
Şahzoda Garrining rafiqasi — sobiq aktrisa Megan Markl Yelizaveta II ning dafn marosimida inglizlar orasida salbiy his-tuyḡularni keltirib çiqardi, deb yozadi Wday.

Jamoatçilikning şahzoda Garrining rafiqasiga bōlgan munosabati uning xulq-atvori va qirollik qoidalariga rioya qilişni istamasligi tufayli avvaldan juda salbiy edi. Megan asrlar davomida ōrnatilgan tizimga qarşi çiqdi va qirollik oilasini turmuş ōrtoḡi bilan tark etişga qaror qilganidan sōng şahzoda Garrining ham oilasi bilan munosabatlari yomonlaşdi.

Juftlik AQŞga kōçib ketganiga ikki yil bōlganda ham Markl Buyuk Britaniyaga kelmadi. Faqatgina Yelizaveta II ning platina yubileyi oldidan birinçi marta şahzodaga hamrohlik qilişga qaror qildi. Şuningdek, Megan Markl va şahzoda Garri qiroliçaning ōlimi tufayli Londonga kelişga majbur bōldi.

Sobiq aktrisa qiroliçaning vafotidan sōng turmuş ōrtoḡi bilan kōriniş bergan zahoti uning har bir xatti-harakati tanqid ostida qoldi. Megan va Garri odamlar e’tiborini ortiqça jalb qilmaslik uçun hatto oḡzaki bōlmagan muloqot usulini ham topdi.

Sobiq aktrisa Yelizaveta II ning dafn marosimida katta norozilikni keltirib çiqardi. Birinçidan, Megan Markl qornini alohida ta’kidlaydigan qora tor libosda bōlgan. Bu dafn marosimida uning homiladorligi haqidagi miş-mişlarni qōzḡatdi. Şuning uçun ham inglizlar u yana bir bor e’tiborni jalb qilişga urinayotganidan norozi bōldi.

Şuningdek, kōpçilik uning jigarrang tusda bōlgan smoky eyes uslubidagi makiyaji dafn marosimi uçun mutlaqo mos emasligini ta’kidladi. Ayniqsa, Megan yiḡlaganida esa jamoatçilik buni tabiiy qabul qilmadi, aksinça bu navbatdagi salbiy fikrlarga sabab bōldi.

Internet foydalanuvçilari aktrisaning keçinmalarini jonsiz ekanini muhokama qila boşladi, heç kim uning samimiyligiga işonmadi. “Oskarsiz aktrisa”, “Haqiqatan ham unga kimdir işondimi?”, “Megan, sen buni ōynay olmaysan”, “Men uning kōz yoşlariga işonmayman”, — deya fikr bildirgan Internet foydalanuvçilari.