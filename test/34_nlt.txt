Kimyogarlar otasi

Dmitriy Ivanoviç Mendeleev tom ma’noda serqirra olim – kimyogar, fizik, tabiatşunos va pedagog edi. U 1869 yili yaratgan kimyoviy elementlarning davriy jadvali olamşumul kaşfiyotlardan biri sifatida tarix sahifalariga muhrlandi. Şu bois ahli başariyat uni haqli ravişda kimyogarlar otasi deb tan oldi.

Bundan taşqari, D.Mendeleev kimyo, kimyo texnologiyalari, fizika, havoda uçiş, meteorologiya, qişloq xōjaligi, iqtisodiyot, xalq maorifi  va boşqa sohalar bōyiça kōplab tadqiqotlar ōtkazdi. Gazlarning soliştirma oḡirlikka nisbatan siqiluvçanligiga hamda eritmalar nazariyasiga oid izlanişlar olib bordi, suyuqliklar qarşiligi masalalari bilan jiddiy şuḡullandi. Donetskdagi toşkōmir zaxiralarining iqtisodiy imkoniyatlarini puxta ōrganib, ulardan unumli foydalaniş yuzasidan foydali tavsiyalar berdi. Neftni sanoat asosida qayta işlab, fraktsiyalarga ajratiş usulini işlab çiqdi, ma’danli ōḡitlarni amaliyotda qōllaşni va qurḡoqçil yerlarga suv çiqarişni tarḡib qildi. Hatto, quyoşning tōliq tutilişini kuzatiş maqsadida 1887 yili havo şarida samoga parvoz uyuştirdi. Ilmiy izlanişlarining samarasi ōlaroq, 500 ga yaqin maqola, risola va kitob yozdi. Dastlabki eng mukammal “Kimyo asoslari” hamda ōz davri uçun muhim ahamiyatga molik “Organik kimyo” darsligini yaratdi. Pirovardida Rossiya Kimyo jamiyati asosçilaridan biri, Peterburg universiteti professori, Ōlçov va oḡirliklar Boş palatasining taşkilotçisi va birinçi direktori, dunyodagi eng nufuzli fan akademiyalari hamda ilmiy kengaşlarning haqiqiy va faxriy  a’zosi sifatida dong taratdi.

Tabiiyki, avval Tobolsk gimnaziyasini, keyin Peterburgdagi yetakçi pedagogika institutini bitirgan zahmatkaş olimning ustozlik faoliyati ham samarali keçdi. U soḡliḡi zaiflaşgani sababli bir muddat Simferopol va Odessada oddiy ōqituvçi bōlib işladi. Salomatligi tiklangaç, Sankt-Peterburgga qaytib, kimyo fani bōyiça ”Soliştirma hajmlar haqida” magistrlik darajasi işini yoqladi. 23 yoşida esa Peterburg universiteti dotsentiga aylanib, yoşlarga nazariy va organik kimyo bōyiça saboq bera  boşladi. 1859-61 yillarda çet el safarida bōlib, Geydelbergda taniqli olimlarning şaxsiy laboratoriyalarida suyuqliklar kapillyarligi va sirtqi tarangligi muammolari bilan jiddiy şuḡullandi. Sankt-Peterburgga qaytgaç, universitetda organik kimyo faniga doir yangi mavzularda ma’ruzalar ōqişga kirişdi.

U 1864 yili Peterburg texnologiya instituti professori etib saylandi. Şu dargohda “Spirtning suv bilan birikmalari” mavzusida kimyo fani bōyiça doktorlik dissertatsiyasini muvaffaqiyatli himoya qildi. Ikki yilga qolmay, Peterburg universitetning noorganik kimyo kafedrasiga rahbar etib taynlandi va 23 yil şu lavozimda işladi. Aynan ōşa davrda uning ilmiy va pedagoglik faoliyati gullab-yaşnadi.

Ammo 1890 yil bahorida eskiça ta’lim tizimidan norozi bōlgan universitet talabalari isyon kōtarişadi. Ōzlarining haqli e’tirozlar bitilgan arznomalarini vazirga yetkazişni D.Mendeleevdan sōraşadi. U yoşlar iltimosini bajonidil ado etadi. Afsuski, hayal ōtmay, vazirdan arznomani kōrib çiqişni rad etuvçi javob keladi. Qarabsizki, talabalar ḡalayoni qaytadan boşlanadi. Ularga xayrixoh D.Mendeleev rōy bergan nohaqliklarga çiday olmay, universitetni taşlab ketadi. Sōngra bor kuç-ḡayratini amaliy işlarga sarflaydi. Çunonçi, yangi bojxona tarifi loyihasini yaratib, unga baḡişlangan ”Izohli tarif” kitobini naşr ettiradi. Dengiz floti va harbiy vazirlik topşiriḡiga kōra, tutunsiz poroxni kaşf qiladi. Ōz navbatida, xalqaro miqyosdagi bir qança kōrgazmalarda qatnaşadi. Turli qomusiy luḡatlarning kimyo faniga tegişli qismlariga muharrirlik qiladi. Ural mintaqasi sanoatiga oid monografiya yozadi. Şuning barobarida ōzining tavsiyalari asosida qayta taşkil etilgan Ōlçov va oḡirliklar Boş palatasi boşqaruvçisi vazifasini bajaradi

Zero, Dmitriy Mendeleev tinib-tinçimas va izlanuvçan olimlar sirasiga kirardi. Illo, ōzining maşhurligiga ham, şa’niga aytilayotgan hamdu sanolarga ham unçalik e’tibor bermasdi. Eng qiziḡi, u ōta xokisor, ayni çoḡda, ança asabiy va serjahl inson edi. Buning qator sabablari bor edi.

Avvalo, u 1834 yil yanvarida eng katta oilalardan birida tuḡilgan ōn yettinçi farzand edi. Ōzidan oldin dunyoga kelgan opa va akalarining sakkiz nafari gōdakligidayoq nobud bōlgan, birovi esa 14 yoşida olamdan ōtgandi. Şu bois kelib çiqişi savdogarlar va sanoatçilar şajarasiga mansub onasi Mariya Dmitreevna jigargōşalari doḡida kuyib, adoi tamom bōlgandi. Muqaddam Tobolsk şahridagi gimnaziya va okrug ōquv yurti direktori bōlib işlagan otasi Ivan Mendeleev esa umrining oxirida kōr bōlib qolib, ming bir azob-uqubatda umr keçirgandi. Eng açinarlisi, Dmitriy 13 yoşida otasidan, 16 yoşida onasidan judo bōladi.

Ikkinçidan, uning oilaviy hayotda ham omadi yurişmaydi. Avvaliga ōzidan olti yoş katta Fiza ismli ayolga uylanib, uç farzand kōradi. Lekin bolalaridan tōnḡiçi çaqaloqligida, ikkinçisi 33 yoşida vafot etadi. Keyinçalik D.Mendeleev aktrisa Agnessani yoqtirib qoladi. Afsuski, u bilan ham uzoq birga yaşamaydi. Axiyri, Anna Popova ism-şarifli ayolni ōziga umr yōldoşi qilib tanlaydi. Oqibatda har xil ta’na-malomatlarga giriftor bōladi. Hatto, ayrim ḡalamislar imperator Aleksandr Uçinçiga “Mendeleevning bir neçta xotini bor!” degan iḡvogarona gapni yetkazişadi. Xayriyatki, imperator baḡrikenglik qiladi. “Mendeleevning rafiqasi ōnta bōlişi ham mumkin, lekin u uluḡ olim sifatida hammamiz uçun yagonadir!” deydi miyiḡida kulib.

Şubhasiz, yuqorida tilga olingan oḡir yōqotişlar D.Mendeleevning ōksik qalbida mangu armon bōlib qolgandi. Ōzi haqidagi iḡvolar ham asabini egovlardi. Ōlganning ustiga tepganday, uyidayam tinçlik yōq edi. Allaqaçon tōrt farzandning onasiga aylangan Annaning jaḡi tinmas, uzzukun xarxaşa qilaverib, jonga tegardi. D.Mendeleev esa boşqa aksariyat allomalar singari faqat bola-çaqa, oila taşvişi bilan ōralaşib qolişni istamas, ōz orzu-xayollari oḡuşida yaşagisi kelardi. Şuning uçun ham qartaygan çoḡida, qaçon qaramang, soçlari yelkasiga tuşgan, soqoli ōsgan holda yurardi. Kōpinça eski biçimdagi juldurvoqi kamzulga ōralib, Sankt-Peterburg kōçalarida sandiroqlardi. Gohida hovlisidagi bahaybat daraxt kavagiga kirib olib, soatlab xayol surar yoki ertangi ob-havo qanday bōlişini, yerdagi va tepadagi namlik ōrtasidagi tafovutni aniqlardi. Işdan bōş paytlarida esa ixçam va bejirim jomadonlar yasaş bilan şuḡullanardi. Inçunin, hamşaharlari uni kōproq olim emas, balki qōli gul usta sifatida hurmat qilişardi. Xalq orasida “Mendeleev zōr kimyogarmi yoki mohir jomadonçimi?” qabilidagi uçirma savollar oḡizdan-oḡizga ōtib yurardi.

Yana bir e’tiborli jihati – Dmitriy Mendeleev ōta kamtar inson bōlgan. Masalan, bir gal uni universitet laboratoriyasi mudirligiga taklif etib, ōttiz ming rubl (ōşa paytda bu juda pul hisoblangan) miqdorida maoş tōlaşni va’da qilişadi. Ammo olim bu vazifada işlaşga rozi bōlmaydi. “Menga ming rubl ham yetadi, – deydi qariyalarga xos bosiqlik bilan. – Çunki kam maoşli işni istagan paytda taşlab ketiş mumkin va buning uçun açinmasa ham bōladi”.

Darvoqe, u pulga muhtojlik sezganida, boya aytganimizdek, ustaçilik qilib, kunini ōtkazaverardi. Lekin xayrli işlardan, davlat topşiriqlarini bajarişdan heç qaçon boş tortmasdi. Aytaylik, XIX asr oxirlarida aholi ōrtasida sifatsiz qōlbola spirtli içimliklar tayyorlaş urçib ketadi. Bora-bora odamlarning undan zaharlanişi, oşqozon-içak, buyrak yalliḡlanişi singari kasalliklar keskin kōpayadi. Bundan xavotirga tuşgan hukumat D.Mendeleev zimmasiga spirtli içimliklar işlab çiqarişni sanoat asosida yōlga qōyiş usulini yaratiş vazifasini yuklaydi. Olim bu borada uzoq vaqt tajribalar ōtkazib, spirt quvvatini 96 darajagaça yetkazadi. Keyin unga suv qōşib, har xil aroqlar tayyorlaydi. Pirovardida ōziga ma’qul bōlgan 40 daraja quvvatga ega içimlikni yaratadi. Şu tariqa ilk bor rus aroḡini keng kōlamda sanoat yōli bilan işlab çiqarişga tamal toşi qōyadi.

Ehtimol, bu gapni eşitib, şunday noyob iste’dod sohibi ham odamlar umriga zomin bōluvçi, qançadan-qança oilalarni barbod qiluvçi zahriqotilni kaşf qiliş bilan ham şuḡullangan ekan-da, deb hayratga tuşişingiz mumkin. Lekin Mendeleev bu işga qōl urmaganida, sarxuşlikka moyil kişilar orasida rōy beradigan turli xastaliklar va kōngilsiz hodisalar hozirgidan ham beşbattar avj olib ketişi tayin edi. Olimning ezgu maqsadi insoniyatni ming bir balolarga giriftor qiliş emas, balki kelgusida şusiz ham avj olib ketişi muqarrar bōlgan içkilikbozlikning salbiy asoratlarini kamaytirişga va aholi soḡliḡini asrab-avaylaşga imkon qadar hissa qōşiş edi.

D.Mendeleev 1907 yil 20 yanvarda ōpka zotiljami tufayli vafot etadi. Hamşaharlari uni dafn etiş marosimini dabdaba bilan ōtkazişadi. Ammo negadir qabr toşiga tuḡilgan va qazo qilgan yillarini yozişni unutişadi. Bu ança bahs-munozaralarga sabab bōladi. Şunda Mendeleevning Lyuba ismli qiziga uylangan, doimo qari qaynotasining odatlaridan hayratga tuşib, “Bu çol biz yaşayotgan dunyoning odami emas”, deb yuradigan maşhur şoir Aleksandr Blok kōpçilikka ma’qul bir gapni aytadi. “Juz’iy xatodan ranjib, şovqin kōtarişning hojati yōq. Negaki, daholarning tuḡilgan va ōlgan sanasi bōlmaydi. Ularning nomi tarix sahiflarida, xotirasi esa xalq qalbida mangu yaşaydi!” deydi.

Zero, keyinçalik Rossiya Fizika-kimyo jamiyati kimyo sohasidagi eng yaxşi işlar uçun Dmitriy Mendeleev nomida ikkita mukofot ta’sis etdi. Olimning kutubxonasi va iş kabineti esa Petrograd universiteti tasarrufiga ōtkazilib, bebaho meros sifatida qat’iy muhofazaga olindi.