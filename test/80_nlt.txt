Vladimir Putin 70 yoşda: Rossiya prezidenti hayotidagi yetti buriliş nuqtasi

Vladimir Putinning 70 yillik yubileyi arafasida professor Mark Galeotti («Putin haqida gaplaşişimiz kerak» kitobi muallifi, u «Putinning uruşlari» kitobini naşrga tayyorlamoqda) rossiyaliklar prezidenti qanday qilib hayotdan uzilib qolgan avtokratga aylangani va Ukrainaga halokatli bosqin boşlaganini tuşunişga urinadi.

Vladimir Putin hayotidagi yetti buriliş nuqtasi uning tafakkuri şakllanişiga yordam bergan va uning Ḡarbdan tobora uzoqlaşib borganini izohlaşi mumkin.

Dzyudo maşḡulotlari, 1964 yil

Ikkinçi jahon uruşi vaqtidagi 872 kunlik qamal asoratlari hali yōqolmagan Leningradda tuḡilgan Vladimir maktabda jangari ōquvçi edi - uning eng yaxşi dōsti xotirlaşiça, «u istalgan raqib bilan muştlaşişi mumkin edi», çunki «u qōrquv neligini bilmagan».

Şunga qaramay, ozḡin va besōnaqay yigitça kōça bezorilari bilan tōlgan şaharda ōzini himoya qila olişi kerak edi va u 12 yoşida avvaliga sambo bilan, keyin esa dzyudo bilan şuḡullana boşlaydi. U qat’iy va intizomli edi, 18 yoşida u dzyudo bōyiça qora belboḡ sohibi bōladi, ōsmirlar ōrtasidagi milliy musobaqada uçinçi ōrinni egallaydi.

Albatta, şundan buyon dzyudo maşḡulotlari uning puxta işlangan maço obrazining bir qismiga aylanadi. Ammo bu maşḡulotlar unda xavfli dunyoda faqat ōzingga işonişing kerakligi va muştlaşiş muqarrar bōlganida «raqib oyoqda tura olmasligi uçun birinçi bōlib zarba beriş kerakligi» haqidagi tuşunçani mustahkamlaydi.

KGBdan iş qidiriş, 1968 yil

Odamlar KGBning Leningraddagi ştab-kvartirasi joylaşgan Liteyniy prospekti, 4-uyni ança naridan aylanib ōtişardi. Stalin zamonida uning tergov kameralari orqali şu qadar kōp odam GULAG lagerlariga jōnatilganki, Leningradda şunday hazil gap yurardi: «Katta uy» - şahardagi eng baland bino, çunki uning hatto yertōlasidan ham Sibir kōrinib turadi.

Şunga qaramay, 16 yoşdaligida Putin qizil poyandoz tōşalgan yōlakdagi kutiş zaliga kirib, unga hayron qarab turgan ofitserdan bu yerga qanday işga kiriş mumkinligini sōraydi. Unga harbiy xizmat ōtaş yoki ilmiy daraja oliş kerakligini aytişadi, u esa qanday diplom yaxşiroq ekanini sōraydi.

Unga yurisprudensiya (huquqşunoslik) afzalligini aytib javob qaytarişadi va şundan boşlab Putin yuridik ta’lim oliş va işga joylaşişga ahd qiladi. Şahar bezorisi Putin uçun KGB xavfsizlikni ta’minlovçi şahardagi eng yirik banda edi va bu yerda partiyaga aloqador bōlmay turib ham kōtariliş mumkin bōlardi.

KGBda işlaş istiqbolli ham. Putinning ōzi bir safar ōsmirlik davrida tomoşa qilgani josuslik filmi haqida aytganidek, «bir ayḡoqçi minglab odamlar taqdirini hal qilişi mumkin».

Olomon qurşovida, 1989 yil

Putin har qança umid qilmasin, u KGBdagi faoliyatida ōsişga erişa olmagan. U doimo ōrta darajadagi xodim bōlib qolgan, ammo yuqori lavozimga kōtarilmagan. Şunga qaramay, u nemis tilini ōrganişga kirişadi va 1985 yilda KGBning Drezdendagi aloqa bōlimiga tayinlanadi.

Germaniyada u ōziga qulay şaroit yaratib oladi, ammo 1989 yil noyabrida GDRdagi rejim dahşatli tezlikda parçalana boşlaydi.

5 dekabr kuni olomon KGBning Drezdendagi binosini qurşab oladi. Putin umidsizlikka tuşib sovet armiyasining yaqin joydagi garnizoniga qōnḡiroq qilib, himoya sōraydi, ammo ular bu borada ojiz ekanini aytişadi: «Biz Moskvadan buyruq bōlmasa heç narsa qila olmaymiz. Moskva esa jim».

Putin markaziy hokimiyatning tōsatdan qulaşi bōyiça saboq oladi va muxolifatçilar bilan tōqnaşganda yon bergan sovetlarning sōnggi rahbari Mixail Gorbaçyovning xatosini heç qaçon takrorlamaslik va bunday holatda tez va qat’iy harakat qiliş bōyiça qarorga keladi.

«Oziq-ovqat evaziga neft», 1992 yil

Sovetlar ittifoqi parçalangaç Putin KGBdan ketadi, ammo tez orada uning ona şahri, endilikda Sankt-Peterburg nomini olgan şaharning islohotçi meri yordamçisi bōlib oladi.

Iqtisodiyot erkin qulaş holatida edi va Putinga 100 mln dollarlik neft va metallarni oziq-ovqat mahsulotlariga almaşib, şahar aholisiga omon qolişda yordam beruvçi kelişuv tuziş vazifasi qōyiladi.

Şaharliklar baribir oziq-ovqatlarni kōrişmagan: tergov ma’lumotiga kōra, tezda hokimiyat panohiga ōtgan Putin, uning dōstlari va şahardagi banditlar pullarni çōntakka urgan.

«Musibatli 90-yillar»da Putin siyosiy ta’sir - pulga aylantiriş mumkin bōlgan tovar ekanini, banditlar esa foydali ittifoqçilarga aylanişi mumkinligini tezda anglab yetadi. Uning mantiḡi şunday edi: atrofdagilar ōz lavozimi orqali pul topayotganida, nega u ham şunday qilmasligi kerak?

Gruziyaga bostirib kiriş, 2008 yil

Putin 2000 yilda Rossiya prezidenti bōlganida, u Ḡarb bilan ōz şartlari asosida (jumladan Rossiyaning sobiq sovetlar ittifoqi hududidagi ta’siri saqlab qolinişi) ijobiy munosabatlar ōrnatişga umid qilgandi. Kōp ōtmay uning hafsalasi pir bōladi, keyin esa Ḡarb Rossiyani yakkalab qōyayotgani va kamsitişga urinayotgani haqida xulosaga kelib, ḡazab otiga minadi.

Gruziya prezidenti Mixail Saakaşvili ōz mamlakatini NATOga a’zo qilişga qaror qilganida esa Putinning butunlay jahli çiqadi va Gruziya Rossiya tomonidan qōllab-quvvatlanayotgan ayirmaçi Janubiy Osetiya ustidan nazorat ōrnatişga urinayotganini bahona qilib, jazo amaliyotini boşlaydi.

Beş kun içida Rossiya qōşini gruzin armiyasini tor-mor etadi va Saakaşvilini şarmandali bitim tuzişga majburlaydi.

Ḡarbning jahli çiqadi, ammo bir yil ōtib AQŞ prezidenti Barak Obama Rossiya bilan munosabatlarni «qayta yōlga qōyiş»ni taklif etadi, Moskva esa hatto 2018 yilgi futbol bōyiça jahon çempionati mezbonligini qōlga kiritadi.

Putin tōḡri yōl tutayotganiga amin bōladi - kuçsiz va yetakçilar ōzgarib turuvçi Ḡarb şovqin kōtarişi mumkin, ammo pirovardida kuçli iroda qarşisida çekinadi.

Moskvadagi namoyişlar, 2011-13 yillar

2011 yilgi parlament saylovlari natijalari soxtalaştirilgani bōyiça işonçli dalillar ōrtaga çiqişi noroziliklar keltirib çiqaradi, Putin 2012 yilgi prezidentlik saylovlarida ōz nomzodini qōyişini e’lon qilgaç esa namoyişlar yanada kuçayadi.

Moskvadagi Bolotnaya maydonidagi namoyişlar Putinning  prezidentligi davridagi eng yirigi bōladi.

Uning fikriça, mitinglar Vaşington tomonidan ōylab topilgan, raḡbatlantirilgan va boşqarilgandi, u bunda şaxsan AQŞ Davlat kotibi Hillari Klintonni ayblaydi.

Putin uçun bularning bari niqoblar tuşirilgani hamda Ḡarb şaxsan uning ōziga hujumga ōtgani va u endi uruş holatida ekanidan dalolat edi.

Koviddan ihotalaniş, 2020-21 yillar

Koronavirus pandemiyasi sayyora bōylab keza boşlaganida, Putin hatto avtokratlar mezonlari bōyiça ham noodatiy bōlgan qat’iy izolyatsiyaga ketadi. U bilan uçraşmoqçi bōlgan har qanday odam ikki hafta davomida qōriqlov ostida karantinda bōlişi, keyin mikroblarni ōldiruvçi ultrabinafşa nurlar va dezinfeksiyalaş vositalari bilan tōldirilgan yōlakdan ōtişi kerak edi.

Bu vaqt içida Putin bilan yuzma-yuz uçraşişi mumkin bōlgan ittifoqçilar va maslahatçilar soni keskin kamayib, faqat bir hovuç laganbardorlar va maslakdoşlar qoladi.

Muqobil fikrlarni tinglaş imkoniyatidan mahrum bōlgan va mamlakatdagi vaziyatdan deyarli bexabar bōlgan Putin ōzining barça taxminlarini tōḡri deb hisoblaydi, barça notōḡri qaraşlarini - oqlaydi. Şunday qilib keyinçalik Ukrainaga bosqin ōsib çiqqan uruḡlar ekilgandi.