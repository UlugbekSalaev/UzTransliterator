Mahkamoy Tursunova. Qadim madrasalarda ta’lim tizimi

Şarq mutafakkirlari yoş avlodni diniy va dunyoviy ilmlardan xabardor etiş, uning aqlu zehnini oşirişda tinimsiz izlanganlar va samarali ta’lim-tarbiya usulini joriy qilganlar. Ular yaratgan bebaho asarlar insoniyatni olam va odam, borliq tuşunçasi, hayotning mazmun-mohiyati, falsafasi, tasavvufiy dunyo sirlaridan boxabar etib, turli madrasalarda asosiy ōquv qōllanmasi sifatida foydalanilgan. Şu bois yuksak salohiyat sohiblari yaratgan bebaho ilmiy-badiiy durdonalar asrlar oşa ardoqda bōlgan.

Şunday asarlar borki, ularning asosini turli ilmlar taşkil etgan. Professor Najmiddin Komilov ōtmişdagi asosiy ilm turlarini quyidagiça tasnif etadi: “Şariat ahli nazarida ilm faqat islomiy bilimlar, çunonçi, Qur’on tafsiri, kalom, hadisşunoslik, fikhdan iborat. Faylasuflar (hakimlar) nazarida ilm borliq, inson va jamiyat haqidagi bilimlar majmuasi bōlsa, sōfiylar nazarida ilm vajdiy (intuitiv) yōl bilan qabul qilingan kaşfiyot, karomat, tavhid sari eltuvçi riyoziyot qoidalaridir. Bundan taşqari, riyoziyot (hisob, aljabr, handasa kabi), tabobat ilmlari ham tasnifga kiritilgan”[1].

Qadim zamonlardan buyon adabiyot ilmini ōrganiş masalasida hamişa bir muammo bōlgan. Ya’ni nimani ōqitiş, ōrgatiş lozim, qanday yōl, usulni qōllaş kerak? Bu muammoga javob topiş esa talabalarni adabiyotga oid ma’lumotlardan xabardor qiluvçi mudarris zimmasiga yuklatilgan. Ōz nav­batida, mudarris ham murakkab matndagi manbalarni ōrganiş usullariga murojaat qilgan va amalda qōllaşga harakat qilgan. Murakkab matnlardan biri – VII asrning birinçi yarmida nozil bōlgan Qur’oni karimdir.

Qur’oni karim mumtoz arab tiliga xos murakkab uslub va tilda saj’ şaklida yozilganligi, mazmun ifodasining çuqur va keng qamrovliligi bilan boşqa kitoblardan mutlaqo ajralib turadi. Tabiiyki, bu noyob tarixiy yodgorlikni tōliq tuşunib yetiş, uning haqiqatlarini anglaş nihoyatda muşkul. Xususan, arab tilini yaxşi bilgan kişi ham uni tōḡri va tōliq tuşuniş va tuşuntirib bera oliş salohiyatiga ega bōlmagan. Şu bois, bu ilohiy yodgorlikni ōrganiş ehtiyojidan kelib çiqib, ōrta asrlardan boşlab, unga baḡişlangan tafsirlar, şarhlar yoziş işlari amalga oşirilgan. Yozilgan tafsir va şarhlar miqdor jihatidan juda kōp bōlişiga qaramay, deyarli barçasi arab tilida yaratilgan. Qur’onni tafsir va şarh bilan ōqiş ham ōta murakkab bōlib, mudarrisdan ham, talabadan ham juda katta mas’uliyat talab qilingan. Eng muhimi, Qur’on va uning tafsiri va şarhini ōrganiş boşlanḡiç maktabdan to madrasagaça alohida fan sifatida ōquv dasturiga kiritilgan.

Ōşa davrlarda mudarrisning oldiga qōyiladigan talab juda yuqori bōlgan. Şu sababli, ularning mehnati darajalangan, şu me’yorga kōra ularga haq tōlangan.

O.G.Bolşakov ōzining «Stranы i narodы Vostoka» (Vыp. X. –M., 1971, str. 25) jurnalida e’lon qilgan «Dva vakfa Ibrohima Tavgaçxana v Samarkande» (“Ibrohim Tabḡoçxonning Samarqanddagi ikki vaqfi”) maqolasida madrasa mudarrislariga va işçi xodimlariga tōlanadigan maoşi haqida quyidagi ma’lumotni keltiradi:

— boş mudarrisga – 2000 ming dirham;

— fiqhdan dars beruvçi mudarrisga – 3 ming 600 dirham;

— ilmi adab (adabiyot)dan dars beradigan mudarrisga – 1 ming 200 dirham;

— Qur’ondan dars beruvçi mudarrisga – 1 ming 500 dirham;

— kutubxonaçiga – 1 ming 200 dirham.

Eng muhimi, mudarrislarga tōlanadigan mehnat haqi ōşa davr ōlçovlarida juda katta mablaḡ hisoblanib, ulardan ham şu darajada sifatli mehnat talab qilingan.

Bu davrda mudarrislar ham yuksak talab va mas’uliyatni his qilgan holda ōz ustida muttasil işlab, qator darslik, ōquv qōllanmalari va murakkab asarlarni ōrganişning turli usullarini yaratganlar. Ular tomonidan yaratilgan ōqitiş usullari quyidagilardan iboratdir (Bu usullar asrlar davomida şakllangan va sayqal berilgan):

Usuli hijoiya (savtiya) – bōḡinga bōlib ōqiş.
Ilmi şarh – tafsir.
Ilmi tahlil – tahlil, şarh, tavsif masalasi.
Ilmi munozara – munozara, bahs, munosabat ifodasi.
Ilmi qiroat – ohang va sōz talaffuzi orqali qiroat.
Ilmi fasohat (ilmi baloḡa) – çiroyli, ōrinli sōzlarni qōllaş.
Ilmi bayon – nozik ma’nolarni bayon qiliş (ritorika).
Ilmi ḡariba (ḡarib) – kam sōz bilan keng ma’noni ifodalaş, aks ettiriş.
Ilmi maoniy – bayon etiş, biror narsa yoki hodisaning mohiyati, mazmunini yeçib beruvçi ilm.
Ilmi nasr va inşo – yozma iş turi, uslubi, maktub, yozuv savodxonligi.
Ilmi muhozirot – latifagōylik, hozirjavoblik, zukkolik.
Ilmi muammo – badiiy san’at turi bōlib, şe’riyatdagi masala va ramzlarni yeçiş usuli.
Ilmi mantiq – sōz ma’nolaridagi boḡlaniş.
Ilmi kalom – naqliy masalani aqliy dalillaş, isbot qiliş.
Aslida esa, filologik ilmlar doirasi keng bōlib, yuqoridagi sanalgan ilmlarga ilmi axloq (etika), ilmi kalom, ilmi muammo (luḡz, çiston), ilmi tafsir, ilmi qiyofa kabi sohalarga oid fanlarni ham qōşiş mumkin. Ayniqsa, ilmi inşo va muammo şoirlarning iste’dodini sinovçi ilm bōlib, madrasalar ta’limida keng ōqitilgan. Bu murakkab adabiy-nazariy ilmga doir darslik va qōllanmalar yaratilgan. Xondamirning guvohlik berişiça, Mavlono Şamsuddin Muhammad Badaxşoniy muammo ilmiga oid bir neça risolalar yozgan.

Yuqorida tilga olingan ilmlar va usullar muayyan asarni, masalan, Hofiz Şeroziy, Sa’diy Şeroziy, Xusrav Dehlaviy, Ahmad Yassaviy, Abdurahmon Jomiy va Abdulqodir Bedil, Alişer Navoiy kabi mumtoz şoirlarning ijodiy merosini ōrganişda juda qōl kelganligidan taşqari, musulmonlarning diniy e’tiqodini mustahkamlaş, ma’naviyatini boyitiş, ilmiy va mafkuraviy jihatdan şakllantirişda katta xizmat qilgan.

Yuqoridagi fikrlarning tasdiḡi sifatida quyidagi bir qiziq hujjatni daliliy aşyo sifatida keltirişni lozim topdik. Bu hujjat Mirzo Uluḡbekning Samarqanddagi madrasasida tahsil kōrgan talaba Şamsiddin Muhammadning sanadi (şahodatnomasi) bōlib, u 1435 yilda madrasaning boş mudarrisi Qozizoda Rumiyning ruxsati va imzosi bilan berilgan. Unda xususan bunday deyilgan: “…Şamsiddin Muhammad al-Balxiy ilm tahsil qiliş uçun vatanidan uzoq yerlarga safar qilişni ixtiyor qildi. Musofirlikning oḡir zahmatlariga çidab… u Samarqandda ōn olti yil çamasi istiqomat qildi. Uning talab vodiysidan ilmning tiniq suviga taşnaligi kun sari ortib bordi. Idrokli va ziyrak bōlḡoni uçun darslarni tez tuşunar edi. Tahsil vaqtlarida Abu Bakir Armaviyning “Lavom ul-asror min matole’ anvor” (“Yaşirin sirlarning nur çiqişi bilan ravşanlaşişi”) kitobining yaşirin sirlarini tuşundi. “Badoye’ ul-ibkor min tavole’ ul-afkor” (“Fikrlarning tuḡilişidan yoş ḡunçalarning badiiyliklari”) asarining pardali nuqtalarini oçdi”.

Şuningdek, mazkur şahodatnomada turli fanlarga aloqador asarlarning rōyxati keltirilgan. Biz bu ōrinda tarix va adabiyotga taalluqli bōlgan asarlar xususida mulohaza yuritişni lozim kōrdik.

“… “Mafotih abvob ul adab” (“Adab ilmi eşiklarning kalitlari”)ni tahlil qildi. “Kaşşof” va uning işonçli şarhlaridagi çiroyli iboralarning yuzlaridan pardani oçdi”.

“…Qur’on oyatlari dengizidan durlar olib çiqdi. Andin taşqari “Mavoqiy ul-kalom” (“Diniy e’tiqod falsafasi”) sahifalaridagi latif sōzlar hamda maqsadlaridan voqif bōldi… “Hidoya” dalillariga erişdi, şe’riy masalalarni biliş uçun “Nihoya”, “Hidoya” şarhiga tōḡri yōl topdi”.

Bu ōrinda Burhoniddin Marḡinoniyning “Al hidoya fi şarhi bidoya” asari kōzda tutilyapti. Bu asar şariat qonun-qoidalari, fiqh majlisidan iborat.

“Uşbu darajaḡa yetgaç, yurtdoşlarini ōz ilmidan naflantiriş uçun vataniga qaytmoqçi bōldi. Mendin oliy sanad bilan ijozat berişimni iltimos qildi. Men aning iltimosini qabul qildim…”

Bu hujjat faqat şahodatnoma bōlibgina qolmay, balki madrasalar ta’lim tizimi haqida, Mirzo Uluḡbekning ilm-ma’rifatga bōlgan e’tibori haqida ham qimmatli ma’lumot beruvçi manbadir. Şuning barobarida ōşa davrning ijtimoiy-siyosiy, madaniy masalalariga ham oydinlik kiritadi.

Mazkur tolib – Şamsiddin Muhammad asli Xurosonning Balx şahridan bōlib, Mirzo Uluḡbekning Samarqand şahrida joylaşgan madrasasiga ōqişga kelgan. Bundan kōrinadiki, Mirzo Uluḡbek madrasasining şon-şuhrati baland ekanligi, bu maskanda faqat movarounnahrliklar tahsil olmay, balki Xuroson, Hindiston, Rum va boşqa Şarq mamlakatlaridan kelganlar ham ta’lim olganligidan guvohlik beradi. Şuningdek, mazkur madrasada tahsil oliş muddati 16 yil ekanligini ham Şamsiddin Muhammad tahsili misolida isbotlaydi.

Bu tolibi ilm tahsil davomida ōrgangan asarlarning nomlari alohida-alohida kōrsatilgan. Ijozatnoma – diplomda qayd qilingan asarlar nomidan ma’lum bōladiki, ular ham naqliy, ham aqliy, ham adabiy ilmlarga daxldor bōlgan. Madrasada aqliy ilmlarga doir darslik va qōllanmalarning ayrimlari, turli manbalarda keltirilgan ma’lumotlarga kōra, quyidagilardan iborat bōlgan:

1) Qur’oni karim oyatlari.

2) “Lavome’ asror fi şarh matole’ al-anvor” (“Nurlarning kelib çiqişi” uçun “Sirlarning ravşanlaşişi” deb nomlangan şarh). Mazkur asar muallifi Qutbiddin Muhammad bin Muhammad ar-Roziy at-Tahtoniy (vaf. 1364) bōlib, bu kitob 1328 yili arab tilida yozilgan. Asar Sirojiddin Urmaviyning (vaf. 1283) “Matla’ al-anvor” (“Nurlarning çiqişi”) deb atalgan falsafa va mantiq masalalaridan bahs yurituvçi kitobining mantiq bōlimiga yozilgan şarhdir.

3) “Al-kaşşof an-daqoyiq al-tanzil” (“Nuzul qilingan haqiqatlarni şarhlovçi kitob”). Kitobning muallifi Abulqosim Mahmud bin Usmon Zamaxşariy (vaf. 1144) bōlib, Qur’oni karimning tafsiriga baḡişlangan maşhur asardir. Bu asarga Samarqandda Ma’sud Taftazoniy (1322–1390) “Şarhi kaşşof” nomi bilan şarh yozgan. Bu şarh ham madrasa mudarris va talabalari tomonidan foydalanilgan.

4) “Al-hidoya”. Fiqhga baḡişlangan bu maşhur asarning muallifi Burhoniddin Marḡinoniydir (1123–1196).

5) “Al-jome’ as-sahih”. Rasululloh Muhammad (s.a.v.) hadislarining sahih (işonarli va tōḡri) majmuasi bōlib, uni buyuk muhaddis ajdodimiz Imom al-Buxoriy tuzganlar.

6) “Kitob al-fiqh al-akbar”. Bu maşhur asar muallifi hanafiya mazhabi asosçisi Imomi A’zam Abu Hanifa an-Nōmon ibn Sobit al-Kufiy (700–767).

7) “Al-tazkira fi-l-hay’at”. Astronomiyaga baḡişlangan bu asarning muallifi Nosiriddin Tusiy (1201–1274) bōlib, unda Batlimus (Ptolomey)ning astronomiyaga oid asari ōrganilgan. Mirzo Uluḡbek madrasada ma’ruza ōqiganda mazkur asardan foydalangan.

8) “At-tuhfat uş-şohiy”. Bu ham astronomiyaga baḡişlangan, muallifi Qutbiddin Mahmud ibn Ma’sud Şeroziydir.

9) “Badoye’ ul-ibkor min tavome’ al-afkor” (“Fikrlarning tuḡilişida ḡunçalarning badiiyligi”).

10) “Mafoteh abvob al-adab” (“Adab eşiklari kalitlari”) va boşqalar” deyilganda Çaḡminiy, Taftazoniy, Said Şarif Jurjoniy, Ḡiyosiddin Jamşid Koşiy, Qozizoda Rumiy kabi allomalarning risolalari, şarhlari nazarda tutiladi.

11) Abubakr Armaviyning “Lavom ul-asror min matole’ ul-anvor” (“Yaşirin sirlarning nur çiqiş bilan ravşanlaşişi”) asari.

12) “Talvixot ut-tavzix” (“Ravşanlikni oydinlaştiriş va izohlaş”).

13) “Taqvim ul-mezon fi-t ta’dil va tarjeh” (“Tarozi pallasini tenglaştiriş va oḡirligini tōḡrilaş”).

14) “Minqons ul-vusul ilo ilm al-usul” (“Iymonning asillariga yetişiş usullari”).

15) “Ihkom ul-ahkom muntahabi muntahil amali vas-suol” (“Tanlab olingan oxirgi umid va tilak hukmlarini mustahkamlaş”).

16) “Mavoqiy ul-kalom” (“Diniy e’tiqod falsafasi”).

17) “Nihol” (“Hidoya” şarhi).

Keltirilgan ilmiy-diniy, dunyoviy asarlardan kōrinadiki, madrasadagi ōqiş jarayoniga, ōqitiladigan sohalarga alohida diqqat qilingan va ta’lim işlari ma’lum tartib asosida taşkil etilgan. Jadidçilik harakatining asosçilaridan biri Ismoilbek Gasprinskiy “Turkiston ulamosi” kitobida turkiy xalqlarning ōtmişi, madaniyati haqida sōz yuritar ekan: “Turkiston qit’asinda aqliy va naqliy ilmlara çolişmoqda emişlar”, deb izoh beradi. U ōz fikrini tasdiqlaş uçun Turkistonning yuzdan ortiq ulamosi haqida ma’lumot keltiradi. “Turkiston ulamosi” kitobi ōn faslga bōlingan bōlib, fasllardan biri “umum adabiya” deya nomlanadi. Bu fasl asosan sarf, nahv, maoniy, adab, munozara, qofiya fanlaridan bahs yuritgan. Şuningdek bu davrda didaktik, ta’limiy-tarbiyaviy mavzuga molik hikoyatlardan foydalaniş va yirik asarlar mazmunini boyitiş maqsadida qōllanilgan asarlar ham kōplab uçraydi.

Madrasalar ta’limida şe’riy janrlarning ōrganilişida adabiyotşunos, şoirtabiat olimlarning madrasa mudarrislari sifatida faoliyat kōrsatişi katta ahamiyatga ega bōlgan. Ular mudarris sifatida madrasalarning ōquv dasturini tuzişda, darsliklar yozişda faol iştirok etganlar. Darsliklarga qōşimça tarzda tazkiralar tuzganlar. Masalan, XVII asrda Şayboniyxon madrasasida faoliyat olib borgan mudarris Muhammad Badoye’ Maleho Samarqandiyning “Muzakkir-ul-aşob” (“Suhbatdoşlar zikri”) tazkirasi yuzaga keldi. Bu tazkira talabalarga şoirlar va ular yaratgan asarlar bilan tanişiş imkonini bergan, keyinçalik şunga ōxşaş kōplab tazkiralar yaratilib, madrasalarda adabiyot darslarining samaradorligiga xizmat qilgan.

Bir sōz bilan aytganda, madrasalar ta’limida adabiyot fani asoslarining ōrganilişi har bir millatning hayoti, taqdiri, ma’naviyati bilan boḡliq hodisadir. Mahmudxōja Behbudiy ta’biri bilan aytganda: “maktab va madrasalar millat oynasi” bōlişi bilan bir qatorda insoniyatning ma’naviy olamini boyitişda muhim vazifani bajarib kelgan, şu sababli, har bir millatning hayoti maktab va madrasalar bilan boḡliq hisoblanadi. Maktab va madrasalari obod, ilmiy salohiyati yuksak bōlgan millatning munosib avlodlari ōzining qomusiy olimlari, şoirlari izidan borib uluḡ işlar kōnikmasini ōzlarida şakllantiradilar.