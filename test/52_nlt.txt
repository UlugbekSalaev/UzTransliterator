Vladimir Filatov — oftalmologiyaning ḡururi

Tirik organizm, uning uzvlari, yaxlitligi, tōqimalari, hujayralari, yaşaş  faoliyati va vazifalarini ōrganadigan fiziologiya fani nuqtai nazaridan qaraganda esa, barça umurtqali va ba’zi umurtqasiz mahluqotlar singari odam ham yoruḡ olamni kōzlari orqali kōradi. Bu jarayon taşqi muhitdagi narsalardan qaytadigan yoki soçiladigan yoruḡlik nurlarining kōzga ta’sir qilişiga asoslanadi. Aniqroḡi, nurlar kōzning eng ustki tiniq muguz pardasi, suvsimon suyuqlik, gavhar, şişasimon va turli masofadagi narsalarni oçiq-ravşan kōrişga moslaşişga xizmat qiluvçi kipriksimon tanalar, rangdor parda va qoraçiq orqali ōtiş asnosi ularda sinib, tōr pardaga tuşadi. Uning hujayralarida yoruḡlikka sezgir moddalar parçalanadi. Natijada yoruḡlik energiyasi asab qōzḡalişiga aylanib, tōr pardadan boş miya pōstloḡining ensa qismlaridagi kōriş markazlariga ōtadi. Yoruḡlik ta’sirlari bu markazlarda muayyan şakllar sifatida idrok etiladi. Şu tariqa biz borliqni kōrib, uning gōzalliklaridan zavqlanamiz, ōzaro diydorlaşamiz, ōqib-ōrganib, işimizni bajaramiz.

Biroq, “Har tōkisda bir ayb!” deganlaridek, odamzod yaralibdiki, unga mudom baxt bilan kulfat, quvonç bilan ḡam, yutuq bilan omadsizlik, soḡliq bilan dard hamroh. Aksariyatimizni jiddiy taşviş-iztirobga soladigan xastaliklardan biri esa, şubhasiz, kōz kasalliklardir. Ular tuḡma va hayotda orttirilgan, yuqumli va yuqumsiz, ōtkir va surunkali bōladi. Gohida kōzlardan biriga, gohida har ikkalasiga ham putur yetkazadi. Eng açinarlisi, boş miyaning ayrim bōlaklari, kōriş nervlari, kōz tōr pardasi rivojlanişining buzilişi oqibatida vujudga keladigan tuḡma kōrlik hamda kōz içi bosimining zōrayişi – kōksuv (tibbiy tilda – glaukoma), kōz şilliq pardasining surunkali yalliḡlanişi bilan keçadigan yuqumli kasallik (traxoma), muguz parda yalliḡlanişi (keratit), kōriş nervlarining zararlanişi, şuningdek, kōz kosasi va boş miya şikastlanişidan paydo bōladigan orttirilgan sōqirlikda kōriş qobiliyati butkul yōqolib, odam yoruḡlikni qoronḡilikdan ajratolmaydi. Kōriş nervi tōqimalarining oziqlanişi buzilişi tufayli a’zolarning kiçrayib, hujayralar sifatining ōzgarişi (atrofiya,) kōksuv, traxoma  kasalliklari, kōzning oḡir şikastlanişi va kuyişi vaqtida davolanmagan hollarda ham odam kōr bōlib qolişi ehtimoldan xoli emas.

Kōz xastaliklarining yaqindan kōriş, uzoqdan kōriş, şabkōrlik, ḡilaylik, kipriklar asosining, kōz şilliq pardasining ba’zan yoki surunkali kasallanişi, şilliq va muguz pardalarning qurib qolişi, kōzning nurlarni bir nuqtada sindira olmasligi, uning aylana muskullari beixtiyor qisqarişi, oq tuşişi tufayli muguz pardaning xira tortişi, gavhar faoliyatining buzilişi va ba’zan kōrmay qolişi, kōz soqqasi va kosasi, qovoḡi, kōz yoşi a’zolari kasalliklari bilan boḡliq bir neça turi bor. Ular tibbiyotda miopiya, gipermetropiya, gemeralopiya, strabizm, blefarit (şilpiqlik), konyunktivit, traxoma, (kseroftalmiya), astigmatizm, blefarospazm, leykoma, katarakta deb yuritiladi. Kelib çiqişiga organizm uçun umumiy bōlgan sil, zaxm, bod, gripp, bōḡma, terlama, bezgak, qōtir, brutsellyoz, gijjalar, endokrin, oqqon, qon va qon-tomir, markaziy asab tizimi xastaliklari, saraton, sarkoma kabi xavfli ōsmalar, burun bōşliḡidagi hujayra, tōqima va a’zolarning tuzilişi hamda faoliyati buzilib borişi jarayonining atrofga tarqalişi, organizmga kasallik qōzḡatuvçi mikrob va viruslar kirişi, mexanik, kimyoviy kislota va işqorlar, issiqlik, yoruḡlik, radioaktiv nurdan şikastlaniş ham sababçi bōladi.

Kōz kasalliklari sabablarini aniqlaş, davolaş va oldini oliş masalalarini klinik tibbiyotning muhim tarmoqlaridan biri bōlmiş oftalmologiya fani ōrganadi. Bu soha XVIII asr oxiri va XIX asr boşiga kelib, Yevropada birmunça rivojlangandi. Jumladan, 1805 yili Moskva universiteti qoşida Rossiyadagi dastlabki oftalmologiya şifoxonasi oçildi. Hayal  ōtmay, Peterburgda Mediklar xayriya jamiyati mablaḡi hisobiga ixtisoslaştirilgan kōz kasalliklari klinikasi (bemorlarni davolaş bilan birga, ta’lim  va ilmiy-tekşiriş işlari olib boriladigan tibbiy muassasa) qad rostladi. 1903 yil 25 sentyabrda esa Odessadagi Novorossiysk universitetida Rossiyadagi yagona va dunyoda barmoq bilan sanarli kafedralardan biri bōlgan mustaqil iş yurituvçi oftalmologiya kafedrasi taşkil etildi.

Jahon oftalmologlarining 1928 yili Parijda bōlib ōtgan anjumanida ōşa kezlar Kurrai zaminda taxminan 6 million nafar ikki kōzi ojiz, 15 million nafar sōqir nogironlar borligi, ulardan salkam ōttiz foizi kōzga oq tuşişi oqibatida aziyat çekayotgani afsus ila qayd etildi. Şuning barobarida agar xasta kōzga boşqa muguz parda kōçirib ōtqazilsa, u qayta kōra boşlaşi mumkinligi alohida ta’kidlandi. Pirovardida bu vazifani hozirça faqat bir kişi – rossiyalik taniqli oftalmolog va jarroh Vladimir Petroviç Filatov uddalay oladi degan yakdil xulosa çiqarildi.

Albatta, hamkasblar e’tirofida jon bor edi. Qolaversa, 1875 yili Simbirsk şahrida tuḡilgan Vladimir Filatov tibbiyot sohasiga tasodifan kirib kelmagandi. U tom ma’noda şifokorlar sulosasidan edi. Masalan, otasi Pyotr Fedoroviç nihoyatda ōqimişli, kasbiga fidoyi inson bōlib, bir vaqtning ōzida ham zemstvo şifokori, ham kōz doktori vazifasini bajarardi. Amakisi Nil Fedoroviç esa Rossiyada bolalar kasalliklari va ularni davolaş haqidagi pediatriya fani asosçilaridan biri sifatida isitma va anginaning paydo bōlişini, limfa tugunlari kattalaşişi, qon tarkibi ōzgarişi bilan ifodalanadigan ōtkir yuqumli mononukleoz (Filatov kasalligi)ni aniqlagan, qizilça hamda qizamiqning dastlabki alomatlarini tavsiflab bergan atoqli olim sifatida dong taratgandi. Eng muhimi, u uzoq yillar Moskva universitetida işlaş asnosi bolalarda uçraydigan bōḡmaga qarşi zardob işlatişni va muolaja jarayonida bakteriologik usulni qōllaşni boşlab bergan, jahon tibbiyot fanini kasalliklarning diqqatga molik yangiça tavsiflari, çōng ahamiyatga molik klinik kuzatişlar, keng kōlamli ilmiy işlar bilan boyitgandi.

Şundanmi, Volodya 17 yoşida Moskva universitetining oftalmologiya bōlimiga ōqişga kirdi. Bu paytda hali sōqirlikning davosi topilmagan, lekin kōz muguz pardasining xiralaşişi, soddaroq qilib aytganda, kōzga oq doḡ tuşişi kōrlikning keng tarqalgan asosiy omili hisoblanişi, agar u tobora quyuqlaşib, ikkala qoraçiqni ham qoplab olsa, kişi butunlay kōr bōlib qolişi mumkinligi aniqlangandi. Şu bois sōqirlikka qarşi kuraşişning yagona omili sifatida jarrohlikning iridektomiya – kōz rangdor pardasining bir qismini jarrohlik yōli bilan olib taşlaş usuli kaşf qilingandi. Unga kōra, avval oq tuşgan muguz pardaning xiralaşmagan qismi kesilar va rangdor pardaning bir çetidan tuynukça oçib, sun’iy qoraçiq hosil qilinardi. Sōngra rangdor pardaning qolgan qismi joyiga qayta kiritib qōyilandi. Nur yangi tuynukça orqali kirib, eski qoraçiqqa, undan kōz gavhariga tuşar va miyada kōriş sezgilarini uyḡotardi. Ammo oq tuşişidan kōr bōlib qolganlarning hammasida ham iridektomiyani amalga oşirib bōlmasdi. Çunki muguz parda butkul xiralaşib qolgan bōlsa, rangdor parda sathida yoruḡlik tuşadigan zarraça joy qolmas, şu bois operatsiyaning foydasi tegmasdi.

Talaba Filatovni esa oq çandiq tōliq qoplab olgan kōzni davolaşning boşqaça, ya’ni unga muguz pardani kōçirib ōtqaziş usuli qiziqtirardi. Aslida bu yangilikni taniqli  şifokorlar allaqaçon amalda qōllay boşlaşgandi. Çunonçi, davo maqsadida suyakni parmalab teşadigan, qiyalama tsilindr şaklidagi, qirralari ōtkir qilib çarxlangan trepan asbobini yaratgan Gippel, qozonlik maşhur profesor Adamyuk ayni jabhada bir neça bor amaliy tajribalar ōtkazişdi. Har safar xiyla qōpol trepan yordamida kōz doḡida tuynukça oçib, unga hayvonlardan, kōpinça qōydan olingan muguz parda parçasini ulaşdi, ilmiy tilda aytganda, transplantatsiya qilişdi. Biroq tayinli natijaga erişolmadilar. Negaki, kōçirib ōtqazilgan muguz parda bōlagi heç qança ōtmay xira tortib qolaverdi…

V.Filatov 1897 yili ōqişni bitirgaç, avval Moskva universiteti qoşidagi, keyin şu şahardagi kōz kasalliklari şifoxonasida turli lavozimlarda işladi. 1903 yili esa Odessaga borib, professor S.Golovin boşqarayotgan klinikada ordinator va assistent vazifasini ōtadi, kōplab bemorlarni davoladi, şuningdek, harbiy xizmatda bōldi. Lekin har qanday holatda ham muguz pardani qisman emas, tōliq kōçirib ōtqaziş borasidagi ilmiy izlanişlarini izçil davom ettirdi, kōz xastaliklarining turli kōrinişlarini çuqur ōrganib, jarrohlik asboblarini takomillaştirdi. Ōz navbatida,  “Oftalmologiyada  zaharli hujayralar haqidagi ta’limot” mavzusida dissertatsiya yoqladi. Ana şu jarayonda hayvonlardan kōçirib ōtqazilgan muguz parda hujayralari inson organizmi tōqimalariga yot bōlgani uçun yōqolib ketişini, oqibatda operatsiya qilingan kōz yana xira tortib qolişini aniqladi. Yangi “Oftalmologiya arxivi” kitobini ōqib, muguz pardani odamdan odamga  kōçirib ōtqaziş borasidagi ilk urinişlar va ularning natijalaridan ogoh topdi.

Va nihoyat, u 1912 yil 28 fevralda hali heç kim jur’at etmagan işga qōl urdi. Sōqir kōzga odamdan olingan muguz parda tōqimalarining ma’lum qismini kōçirib ōtqazdi. Afsus, baribir, foydasi bōlmadi, bemor şifoxonadan dardiga davo topolmay çiqib ketdi. Ikki yil keyingi navbatdagi operatsiya ham natijasiz tugadi. Şunga qaramay, V.Filatov ahdidan qaytmadi. Alqissa, muammoni hal etişning ōziga xos usulini yaratdi. Uzoq hozirlikdan sōng 1931 yil  6 may kuni uni amalga oşirdi. Yangi asboblar va murdadan olingan muguz pardasidan foydalaniş samarasi ōlaroq, bu safar operatsiya muvaffaqiyatli çiqdi. Har qança vaqt ōtsa-da, transplantat xira tortmaydigan bōldi. Şunday qilib, sōqir kōzni davolaşda ōziga xos inqilob rōy berdi. Bu kaşfiyot muguz pardani kōçirib ōtqazişda keskin ōzgarişlar yasagan yangi usul sifatida tarix sahifalariga muhrlandi.

Vladimir Filatov kōz kasalliklarini klinik tadqiq etiş usullariga yangilik kiritiş, şilpiqlik va kōksuvga taşxis qōyiş va ularni davolaş, organizmda xastalikning  urçişi va rivojlanişiga boḡliq muammolarni bartaraf etiş borasida ham katta işlar qildi. Jumladan, transplantatning xiralaşişi oldini oluvçi vositani izlaş jarayonida kōçirib ōtqazilgan qōşimça bōlak muguz pardaning yuza qatlamida transplantat tiniqlaşişga olib kelişini kuzatdi. Inson terisi ostiga hayvonlar va ōsimliklar tōqimalarini ulaş, volçanka (teri silining bir turi), teri yarasi, ginekologik va kōz kasalliklari, boşqa qator xastaliklar jarayoniga terapevtik ta’sir ōtkazişini aniqladi. U taklif qilgan “Teri novdasi” nomi bilan maşhur plastik usuli esa, jarohat va çandiqlarni olib taşlaş yoki teri nuqsonlarini berkitişdan taşqari, burunda, lablarda, oşqozonda, siydik çiqariş kanallari va boşqa a’zolardagi yōqotişlar hamda şakl ōzgarişlarini ham tiklaş imkoni berdi. V.Filatovning tōqimalar terapeyasi negizida yotadigan biogen qōzḡatuvçilar haqidagi ta’limoti ham insoniyat koriga yaradi. Bu moddalar kasal organizmga kiritilsa, undagi fiziologik reaktsiyalarning faollaşişiga va bemorning soḡayişiga xizmat qilişi isbotlandi.

Vladimir Filatov 1936 yildan e’tiboran Odessadagi Ukraina kōz kasalliklari ilmiy-tadqiqot institutiga direktorlik qila boşladi. Keyinçalik respublika Fanlar akademiyasining akademigi, sobiq Ittifoq Tibbiyot fanlari akademiyasining haqiqiy a’zosi etib saylandi. Oftalmologiya va umumiy jarrohlik sohasidagi buyuk xizmatlari uçun Mehnat Qahramoni unvoni, I.Meçnikov medali bilan taqdirlandi. 1956 yil 28 fevral kuni esa 81 yoşida dunyodan ōtdi. Vafotidan keyin ōzi boşqargan institutga uning nomi berildi.