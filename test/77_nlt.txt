Sibirdan frontga. Qurol tutmagan yigitlar qanday jang qiladi va safarbarlik Putinga yordam beradimi?
Kōpçilik safarbarlikni allaqaçon umidsizlik işorasi deb atadi: juda keç va juda nōnoq. Hududiy uruşlardagi ḡalabalarda toblangan Rossiya armiyasi zarur mobilizatsiya tuzilmalariga ega emas, safarbar qilinganlar esa qisqa vaqt içida faol armiyaga aylana olmaydi. Bunday harbiylar jang maydonida Ukraina qurolli kuçlari bilan jiddiy raqobatlaşa olişi dargumon.

«27 sentabr kuni ularni olib ketişdi, 3 kun 32-harbiy lagerda tunab qolişdi. Keça esa tunda Rostov viloyati çegarasiga olib borişdi. Hozir ular Luhansk viloyatiga boriş uçun texnikani kutişmoqda. Heç qanday tayyorgarliksiz», – dedi Yekaterinburgdan safarbar qilingan yigitning onasi. U astigmatizm tufayli heç qaçon armiyada xizmat qilmagan, lekin, aftidan, uruşga yuborilmoqda.

Yana bir safarbar qilingan – 26 yoşli sibirlik musiqaçi Kirill sentabr oyi boşida Tomskda konsert bergandi. 29-kuni u harbiy qismga jōnatildi. U ham armiyada xizmat qilmagan.

Bu ikki voqea Vladimir Putin tomonidan 21 sentabrda e’lon qilingan safarbarlik uçun juda xosdir. Safarbarlik tizimi yaxşi yōlga qōyilmagani sababli joylarda harbiy komissariatlar yuklamani kōtara olmayapti, haddan taşqari ḡayrat solinişi oqibatida esa çaqiruv qoḡozi duç kelganga berilmoqda. Safarbar etilganlar yaşaş uçun mōljallanmagan, kōpinça isitilmaydigan, hojatxonasiz binolarga joylaştirilmoqda. Ba’zilar esa tunni oçiq havoda ōtkazişga majbur bōlmoqda.

Rossiya qōşinlari frontda askarlarga muhtoj. Xarkiv viloyatida Ukraina qurolli kuçlari qarşi hujumiga doş berolmagan armiya mudofaani kuçaytirişga ulgurmadi va Limanda navbatdagi maḡlubiyatga uçradi. Endi esa Xerson viloyatida çekinilmoqda.

Mutaxassislar ta’kidlaşiça, bu maḡlubiyatlarning asosiy sababi – harbiy qismlarda askarlar yetişmasligi. Rossiya prezidenti rejasiga kōra, safarbarlik bu muammoni hal qilişi kerak. Şu tufayli, umrida Kalaşnikov avtomatidan ōt oçmagan sibirlik ikki yigit muntazam armiyaga yordam beriş uçun frontga ketmoqda.

SSSR merosi

Harbiy ekspertlar Rossiyadagi safarbarlik armiyaning jangovarlik qobiliyatini oşirişi dargumon ekani haqida uruşning birinçi oyidan boşlab gapirişgan edi. Rossiya qurolli kuçlari katta uruşga emas, balki mahalliy maxsus operatsiyalarga tayyorgarlik kōrgan. Rossiya armiyasi ōzini sovet armiyasining vorisi deb biladi, lekin undan son va eng muhimi, sifat jihatidan farq qiladi.

Sovetlar ittifoqi parçalanganidan sōng, Rossiya Federatsiyasining qurolli kuçlari sezilarli darajada qisqardi va bu yerda gap katta armiyani uşlab turişning imkoni yōqligida emas, balki ehtiyoj yōqligida – Rossiyaning oldida NATO bilan uçinçi jahon uruşiga tayyorgarlik kōriş vazifasi yōq edi.

Mudofaa vaziri Anatoliy Serdyukov tomonidan amalga oşirilgan islohot qurolli kuçlarni ōşa paytda dolzarb bōlib tuyulgan vazifalar – terrorizmga qarşi kuraş va kiçik mintaqaviy mojarolarni hal qiliş uçun muqobillaştirişga qaratildi.

NATO bloki Afḡonistondagi qōşinlari uçun Rossiya hududi orqali yuk taşidi, qōşni davlatlardagi harbiy bazalardan foydalandi, bundan norozi bōlganlar esa uzoq ōtmişda qolib ketgan marginal sifatida qaralardi.

1988 yil boşida SSSR qurolli kuçlaridagi harbiylar soni 4,2 million kişini taşkil etgan. Rossiyada qurolli kuçlarni isloh qiliş boşlangan 2008 yilga kelib armiyadagi harbiylar soni 1,2 million kişini taşkil etardi. Qisqartirişdan sōng unda bir milliondan kam harbiy xizmatçi qoladi.

Kōpgina harbiy ekspertlar yozganidek, islohotlar deyarli yakunlanmay qoldi. Masalan, 2012 yilda harbiy ekspert Aleksandr Xramçixin armiyada oddiy askarlarni tayyorlaşga mas’ul bōlgan serjantlar instituti tiklanmaganini ta’kidladi: «Hozirgi serjantlarning aksariyati juda iştiyoqsiz, zarur tayyorgarlikka, yetakçilik fazilatiga ega emas, psixologik barqarorligi va ta’lim darajasi past».

Amerikalik harbiy ekspertlar Robert Li va Maykl Kofman 2022 yil iyul oyida New Times jurnalida çop etilgan maqolada yozişiça, islohotlar yakuniga yetkazilmagani sababli, Rossiya Mudofaa vazirligi quruqlikdagi qōşinlarda tayyorgarligi yomon bōlgan muddatli harbiy xizmatçilar va şartnoma asosidagi askarlar xizmatiga tayanişga majbur bōlmoqda.

«Yangi vazir Sergey Şoygu Rossiya armiyasidagi polk va diviziyalarni tiklaşga kirişdi. Ammo tajribali harbiylar yetişmasligi oqibatida harbiy qismlar tōlmay qoldi. Ukrainada uruş boşlangaç esa harbiy xizmatçilarning jiddiy tanqisligi yuzaga keldi – yangi çaqirilganlar kamdan kam hollarda frontga yuborildi, tajribali kontraktçilar esa şunçaki yetişmasdi.

Natijada Rossiya harbiy texnikasi yetarli şaroitda, ammo kadrlar tanqisligi keskin bōlgan armiya bilan uruşga kirişdi», deyiladi Li va Kofman maqolasida.

Darhaqiqat, Ukrainadagi uruşda ofitserlar tomonidan vzvod (30-40 jangçi) yoki undan ham kiçikroq bōlgan qismlarni boşqariş holatlari bōldi. Bu ofitserlar safidagi katta yōqotişlarga olib keldi. BBC ma’lumotlariga kōra, 2 sentabr holatiga Ukrainada halok bōlgan rossiyalik 6024 askarning 1025 nafari, ya’ni 17 foizi ofitserlar, şulardan 4 nafari general va 35 nafari polkovnikdir.

Ofitserning uruşdagi ōlimi kōpinça uning serjant sifatida jang maydonida askarlarga qōmondonlik qilgani, ularni hujumga şaxsan boşlab borgani yoki mudofaani uşlab turişga majbur bōlganini anglatadi. Vaholanki, ofitser qōl ostidagilar orqali jangga rahbarlik qilişi kerak.

Sovet armiyasida tinçlik davri uçun mōljallangan «ixçam qismlar» bōlgan. Unda asosan ofitserlar xizmat qilgan. Mabodo, uruş boşlansa, bu qismlarga zaxiradagi askarlar çaqirilib, tezda harbiy mahoratini tiklab olişi, jangovar holatini yaxşilaşi va armiya nisbatan tayyor harbiy qismlarga ega bōlişi nazarda tutilgan. 2008 yilgi islohotlar jarayonida bunday «ixçam qismlar» yōq qilindi.

Ehtimol, endi safarbar qilinganlardan yangi qismlar tuziladi yoki ular frontda askar tanqisligiga uçragan qismlarni tōldiriş uçun yuboriladi. Yoki ikkala jarayon ham bir vaqtning ōzida olib borilişi mumkin.

Tayyorgarlikdan ōtmagan askarlar qanday jang qiladi?

Rossiya harbiylari uçun tayyorgarlikdan ōtmagan askarlar holati qançalik jangovar bōlişini tuşuniş qiyin emas – Kreml tomonidan boşqariladigan «LXR» va «DXR» hududida bir neça oydan beri nafaqat ommaviy safarbarlik, balki erkaklarga haqiqiy ov davom etmoqda. Ular duç kelgan joyda, kōçada, yōlda, avtobusda uşlanib, frontga yuborilmoqda.

«DXR» «xalq militsiyasi» va Rossiya armiyasi tarafida jang qilgan askarning BBC bilan suhbatda aytişiça, ommaviy safarbarlik paytida turli odamlar frontga kelib qolgan. Ularning orasida ōzini xotirjam tutganlar ham bor, lekin juda qōrqib qolganlar kōproq uçramoqda.

«Ularning ba’zilari portlaş paytida xandaq burçagiga tiqilib, xuddi falaj bōlgandek yotib olişardi. Boşqalari esa vahimaga tuşib qolişardi. Ularni ōziga keltirib, safga qaytarişga tōḡri kelardi», dedi u.

7 sentabr kuni sobiq «DXR mudofaa vaziri» Igor Girkin (Strelkov) ōz blogida tayyorgarlikdan ōtmagan askarlardan taşkil topgan Donetsk «militsiyasi» qanday jang qilgani haqida yozdi. Uning sōzlariga kōra, uşbu qism komandirlari kampaniya boşida hatto avtomatni qanday ōqlaşni ham bilmagan.

«Yoz oxirida duşman tōsatdan rota handaqlarini artilleriya orqali ōqqa tutdi. Yagona aloqa vositasiga ega qōmondonlik punkti darhol yōq qilindi. Komandirsiz qolgan (qandli diabeti bor bōlsa-da, safarbar qilingan, sōngra betob bōlib yotib qolgan edi) vzvodlardan biri ōqqa tutiş tōxtagaç, darhol qoça boşladi. Boşqa bir vzvod handaqdan çiqqan zahoti yengida kōk boḡiçi bōlgan, tiş-tirnoḡigaça qurollangan odamlarga yōliqdi. Qoçmoqçi bōlganlar otib taşlandi, qolgani taslim bōldi. Uçinçi vzvod kuni bōyi duşmanga qarşilik kōrsatdi, hatto qandaydir zarar yetkazgan bōlişi ham mumkin», deb yozdi u.

Girkinning ta’kidlaşiça, tayyorgarlikdan ōtmagan qism muhandislik vositalari bilan ta’minlanmagan va juda katta maydonni himoya qiliş uçun tayinlangan.

2014 yilda «Vostok» bataloni boşliḡi sifatida maşhur bōlgan, ōzini ōzi e’lon qilgan «DXR» dala qōmondoni Aleksandr Xodakovskiy ham tayyorgarlikdan ōtmagan va tajribasiz qōmondonga ega qism harakatlarini tasvirlab berdi.

«Safarbarlik e’lon qilinişidan oldin tuzilgan qismlardagi jangçilarning xatti-harakati hayvonot boḡida tuḡilib ōsgan va erkinlikka qōyib yuborilgan yovvoyi hayvonnikiga ōxşaydi. Bir rota aholi yaşaş punktiga kirdi va yōl bōyida joylaşdi, harbiy komplektlarni tōḡri tōrtburçak şaklida ōrnatdi, qulay bōlişi uçun texnikani ham ularning yonida qōydi. Yaxşiyam ofitserlardan biri vaqtida kelib qoldi va hammani yertōlaga haydaşga ulgurdi. Ōşa joy artilleriyadan ōqqa tutilib, bir zumda yōq qilindi».

«Bugun xuddi şu rota kolonnasi A nuqtadan B nuqtaga borişga qaror qildi va aynan duşman pozitsiyasi oldida qamalga uçradi, kamdan kam odam ōq yomḡiridan qutulib qoldi», deyiladi Xodakovskiy matnida.

Ijtimoiy tarmoqlar va matbuotdagi xabarlarga kōra, safarbar qilinganlarning bir qismi harbiy tajribaga ega bōlmasa-da, darhol frontga jōnatilmoqda. Ehtimol, ular bilan mavjud qismlar tōldiriladi.

Boşqalari ōquv markazlariga yuborilmoqda, ehtimol ulardan yangi qismlar taşkil etiladi. Bu qismlar tajribali ofitserlar, qurol-yaroḡ va texnika yetişmasligiga duç kelişi mumkin.

Baykalortida safarbar qilinganlar maşḡulot ōtamoqda
Rossiya Mudofaa vazirligi tayyorgarlikdan ōtmagan askarlarni frontga jōnatmaslikka va’da bermoqda.

«Qisman safarbarlik doirasida zaxiradan çaqirilgan fuqarolar va kōngillilar jangovar topşiriqlar bajariladigan hududlarga yaqin joylaşgan poligonlarda jangovar harakatlarni muvofiqlaştirişni boşladi. Safarbar qilingan fuqarolar va kōngillilardan iborat qismlar jangovar tayyorgarlikdan sōng, ozod qilingan hududlarni nazorat va mudofaa qilişni boşlaydi», – deyiladi 29 sentabr kuni Mudofaa vazirligi xabarida.

Ismi sir qolişni sōragan rossiyalik harbiy ekspert şunday dedi: «Safarbar qilinganlarni nazorat-ōtkaziş punktlari va omborlarni mudofaa qiliş uçun tayinlaş mumkin, çunki juda kōp qōşinlar garnizon va qōriqçilik xizmatini ōtamoqda. Şuningdek, ularni Suriya yoki Qoraboḡga ham yuborsa bōladi, u yerda kontraktga ega harbiylar xizmat qilmoqda. Saxalin va Kuril orollarini ham kontraktçilar qōriqlayapti va h.k.. Şuningdek, ular albatta frontga ham yuboriladi».

Ayni paytda ijtimoiy tarmoqlarda safarbar qilingan odamlar harbiy xizmat tajribasi bōlmasa ham frontga jōnatilayotgani haqida kōplab xabarlar tarqalmoqda.

«Avtomatni qōlida bir neça marta uşlagan xolos»

«Akam uç yil oldin armiyada xizmat qilgan. U oddiy ōqçi. Duşanba kuni uni gōyoki ōquv-maşḡulot yiḡiniga olib ketişdi. Ōşa yerda kiyim-boş, poyabzal berişdi. Bir-ikki kundan keyin frontga yuborilişini aytişdi. Heç qanday tayyorgarliksiz. U harbiy xizmat çoḡida avtomatni qōlida bir neça marta uşlagan xolos», dedi Omsk oblastida yaşovçi Tatyana.

Kirill (maqola boşidagi yigit bilan adaş) tinçlik davrida Yelanskiy garnizonida harbiy ōquv-maşḡulotidan ōtgan. Hozir u yerga safarbar qilinganlar tōplanmoqda. Ular qor ustiga qurilgan çodirlarga joylaştirilgan. Safarbar qilinganlar heç qanday tayyorgarlikdan ōtmaydi, çunki, buning uçun imkoniyat yōq. Bunday ulkan garnizon uçun instruktorlar yetarli emas. Bundan taşqari, «piyoda askarlarga tayyorgarlikdan ōtiş şartmas», deb tuşuntiradi Kirill.

«Bitta ōquv rotasida ōrtaça 120 nafar çaqiriluvçi bōladi, ularga 12 nafar kiçik serjant rahbarlik qiladi», – deydi Kirill garnizondagi ōqiş paytini eslab. «Bu tōdani tōrt nafar ofitser boşqaradi, ularning yarmi doimiy ta’tilda. Rota komandiri ham bōladi. Maşḡulotlar tōrt oy davom etadi va uning yakuniga kōra heç kim heç narsani ōrganolmaydi, ōrganişi ham imkonsiz. Bu ōquv sxemasi şunday yōlga qōyilgan. Safarbar qilinganlar uçun yangisini taşkil etiş şunçaki ilojsiz va bu heç kimga kerak emas».

Rossiya tarkibiga kiruvçi Boşqirdiston Respublikasida yaşovçi Yuriy uçta batalondan motoōqçilar polki tuzilayotganini biladi. Batalonlarning har biri 120 kişilik tōrtta rotadan iborat. Yaqin kunlarda 4 mingga yaqin askar Ukrainaga yuboriladi. Yuriyning kayfiyati yaxşi. «Hamma harbiy xizmatdan ōtgan, nima qilişni biladi, endi oldin ōrganganlarimizni esga solib olamiz», deydi u. Harbiy tayyorgarlik tafsilotlaridan bexabar yoki aytişni istamaydi: «Ḡalaba qozoniş uçun zarur bōlgan hamma narsani ōrgatişadi».

Yuriy ḡalaba juda muhim ekanini ta’kidlaydi: «Rossiyaga şart qōyişni istayotgan, ōz qoidalarini ōrnatişga urinayotgan, nimanidir talab qiladigan, nimanidir majburlaydigan har bir raqib ustidan ḡalaba qozoniş muhim. Bizga qarşi bōlganlarning har biri ustidan ḡalaba. Narx qanday bōlişidan qat’i nazar, tomirimizda bobolarimizning qoni oqadi va biz heç narsani ayamaymiz».

Qōşin soni ahamiyatga egami?

Isroillik harbiy ekspert David Gendelman fikriga kōra, Rossiya qōşinlarining taxminiy soni 170 ming kişi ekani hisobga olinsa, Sergey Şoygu ōz nutqida aytgan 300 ming kişi katta rol ōynaşi mumkin.

«Ōqçilar va boşqa oddiy harbiy mutaxassislar deyarli heç qanday tayyorgarliksiz, bir neça kun yoki kōpi bilan bir neça hafta içida jōnatilişi mumkin. Tayyorgarligi yōqligi va tajribasizligi tufayli bunday ōqçining jangovar samaradorligi past bōladi. Ammo bu baribir yana bir askar. Umuman olganda, Rossiya qurolli kuçlari muammosi sifatda emas, balki sonda. Tankçilar, artilleriyaçilar va boşqalar uçun maşḡulotlar uzoqroq davom etişi kerak, ammo yangi safarbar qilinganlar iloji boriça tezroq jōnatilişi lozim».

Rossiyada qança odam safarbar qilinişi noma’lum. Matbuotda bu raqam Vladimir Putin farmonining hammadan yaşirilgan yettinçi bandida borligi haqida ma’lumot paydo bōldi. «Novaya gazeta» ōz manbasiga tayanib, qisman safarbarlik tōḡrisidagi qonunga kōra, bir milliongaça odam çaqirilişi mumkinligi haqida xabar berdi. Bundan yuqori raqamlar ham tilga olindi. Kreml bu ma’lumotlarni rasman rad etadi, ammo aniq kōrsatkiçlar yōq va kōpçilik Şoygu e’lon qilgan 300 ming raqamiga işonmaydi.

Harbiy tayyorgarlik muhimligi, masalan, tank ekipajining jangovar samaradorligiga ta’siri sovet davrida ham tadqiqot mavzusi bōlgan.

1989 yilda SSSR Vazirlar Kengaşi prezidiumining harbiy-sanoat masalalari bōyiça qōmitasi vakili Yuriy Kostenko «Tank ekipaji malakasini tanklarning jangovar samaradorligiga ta’siri» maqolasini yozadi va unda tankçilarni tayyorlaş tizimini tanqid qildi.

Uning hisob-kitoblariga kōra, tank duelida ōrtaça tayyorgarlikka ega bōlgan ekipaj uçun duşmanni maḡlub etiş ehtimoli yuqori malakali tankçilarga qaraganda uç baravar past.

Zirhli harbiy texnika sohasidagi ukrainalik ekspert Andrey Tarasenkoning sōzlariga kōra, hatto Rossiya armiyasida xizmat qilganlar frontga jōnatilgan taqdirda ham, bu ularning yuqori malakasini kafolatlamaydi, çunki Rossiyada sovet davridan buyon tankçilarni tayyorlaşga kam e’tibor berilgan.

«Ōq-dorilar, motorli resurslar uçun iste’mol me’yori kamaytirilgan, kōpi bilan 20-30 ta ōqqa tuşirilgan, 10 nafar kursantdan faqat biri snaryadni amalda otib kōrgan, har bir kursantning haydagan masofasi 1,5 ming kilometrdan oşmagan. Bu sovetlar ittifoqining gullagan davrida edi. Keyinçalik bu qoniqarsiz vaziyat yōqolmadi, balki yanada yomonlaşdi», dedi u.

«Gap ekipajning jangovar mahoratini tiklab oliş haqida emas, balki bu kōnikmalar dastlab ōzi bōlgani yoki yōqligi haqida», deb qōşimça qildi u.

Ijtimoiy tarmoqlardagi xabarlar va guvohlarning sōzlariga kōra, Rossiya armiyasining Ukrainadagi qōşinida haqiqatan ham tajribali harbiylar, xususan, tank ekipajlari tanqis. Şu bilan birga, janglardan omon qolganlarning kōpçiligi zarur jangovar tajribaga ega bōlib, ança samarali harakat qila boşlagan.

Bu fikrlar piyoda askarlardan tortib zenit-raketa komplekslari operatorlarigaça bōlgan boşqa mutaxassislarga ham tegişli. Jangovar tajriba harbiylarning hayoti evaziga orttirildi. Tayyorgarlik kōrmagan qōşinlarning jangovarlik qobiliyati oz bōlsa ham oşirilişi uçun ular front ortiga, maşq qilişga yuborilişi kerak. Biroq, bunday tayyorgarlik tajribali harbiy xizmatçilarning frontdan çaqirib olinişini talab qiladi, oqibatda jangovar qismlar zaiflaşadi.

«Tarixda kōp marta bōlgani kabi, yōqotişlar evaziga tajriba orttiriladi», dedi Andrey Tarasenko.

Yomon tayyorlangan, ammo kōp sonli qōşinlarning kamçiliklari zamonamizga xos xususiyat emas. Ularni 1920-yillarda rus va sovet harbiy nazariyotçisi Aleksandr Sveçin «Strategiya» kitobida tasvirlagan.

«Yomon askar xuddi yaxşi askar kabi oşqozonga ega, vagonda bir xil joy egallaydi. Ammo uruş boşlangaç, u ança qimmatga tuşadi. Çunki ōq-dorilarni tejab ōtirmaydi va avtomatlar uning qōlida isrofning dahşatli quroliga aylanadi. Yomon rotadagi barça zaxiralar ōylab ōtirmasdan tugatiladi: bu ilma-teşik elak, har doim juldur kiyingan va qurolsiz, çunki u aslahalarni sotadi, şineli va etigini yōqotadi, qurollar va aloqa vositalarini jang maydonida qoldiradi», deyiladi kitobda.

«Tōḡri, ular xuddi yaxşi rota kabi yōllarda zahmat çekadi, loy keçadi, yomḡirda iviydi. Ammo şifoxonalarni ōz bemorlari bilan taqqoslab bōlmas darajada tōldiradi, mahalliy mablaḡlarni quritadi, mahalliy aholini bezdiradi, jangda katta yōqotişlarga duçor bōladi (şu jumladan ōzini otib qōyiş orqali ham)», – deb yozadi Sveçin.

Serjantlar bilan boḡliq muammolar

Rossiya armiyasida tajribali jangovar qōmondonlarning kiçik zvenosi yetişmayapti. Bu muammo sovet davridan qolgan.

Kiçik qōmondonlik tarkibini şakllantiriş bilan boḡliq qiyinçiliklar sovet davrining sōnggi yillarida ham bōlgan. Uruşdan keyingi yillarda bunday muammo yōq edi – ofitserlar, serjantlar va brigadirlarning aksariyati uruşda qatnaşiş tajribasiga ega bōlgan.  Ularning yangi çaqirilganlar oldidagi obrōsi juda baland edi.

Uruş kōrganlar nafaqaga çiqqani sababli, sovet armiyasi tajribali kiçik qōmondonlar tanqisligiga duç keldi. Bu bōşliq harbiy xizmatni ōtagan, biroq armiyada qolişga qaror qilgan iste’fodagi askarlar bilan tōdirildi. Ya’ni hozirgi kontraktçilar bilan. Ammo ular barça qōşinlar uçun yetarli emas edi.

Keyinçalik sovet ittifoqida yangi harbiy iyerarxiya tizimi paydo bōldi – «dedovşçina». Serjantlar vazifasini kōpdan beri xizmat qilayotganlar – «qariya»lar (rusçasiga «ded») ōz zimmasiga oldi. Bunday «institut» kriminal an’analarni ōzlaştirdi, şafqatsiz, xunuk va harbiy subordinatsiya tamoyillariga zid edi, lekin u iş berdi. Ofitserlar kiçik komandirlar maktabini tugatib, 6 oy oldin xizmatga kelgan yoş serjantlardan kōra, 1-1,5 yil xizmat qilgan «qariyalar»ga kōproq tayana boşladi.

Oqibatda, sovet armiyasida serjantlar instituti «yasama» bōlib qoldi. Pogonida ikkita hoşiyaga ega bōlgan va 1 yillik xizmatni ōtagan harbiy xizmatçida heç qanday haqiqiy hokimiyat qolmadi, barçasini «ded»lar boşqarardi. Ularning tuşunçasiga kōra, birinçi kurs serjanti xuddi boşqa oddiy askarlar kabi «dux» edi.

Albatta, xizmatning ikkinçi yilida serjant ōz mavqeyini tiklab olardi, biroq, uning ōrnini har qanday boşqa «ded» egallaşi mumkin edi: «Sanya, bir çekib kel, bu «dux»ni ōzim tarbiyalayman».

Jangovar şaroitlarda, Afḡoniston va Çeçenistonda bōlgani kabi, tajriba kōpinça pogondagi hoşiya va yulduzçalardan kōra kōproq qadrlangan. «Ded» albatta yaramas odam, ammo jangda, qiyin vaziyatga tuşib qolganda, katta ehtimol bilan aynan u yordam beradi, deb ōylaşgan yoş askarlar.

Safarbar qilinganlarni kim boşqaradi?

Rossiyaning yangi armiyasida «dedovşçina» an’analari yōqolmadi.

«Harbiy bilim yurtini yaqinda bitirgan leytenant, starşina yoki hatto kapitan 40-45 yoşli safarbar qilinganlar oldida qanday obrōga ega bōlişi mumkin? Ular Çeçeniston tepaliklari va istehkomlarini şturm qilgan paytda, bu komandirlar hali juda yoş bola edi», deydi sovet armiyasida xizmat qilgan sobiq harbiy.

«30 yoşli oddiy jangçi uçun ham 23 yoşli leytenant şunçaki «bolakay». Ōşa «dux». «Qariyalar» faqat jangovar tajribaga ega ofitserni hurmat qiladi. Aks holda «toşini terişga» jōnatişadi, deydi u. Uruş kōrgan ofitserni qayerdan oliş mumkin? Faqat frontdan. Uruş kōrmagan «kalamuş» qanday lavozimda bōlmasin, darhol oşkor bōladi.

«Ded»larning foydasi bormi?

Bir uruşda orttirilgan mahorat kōpinça boşqasida foydasiz bōladi. Birinçi çeçen kampaniyasida afḡon faxriylari Şimoliy Kavkazga ketayotgan qōşinlarga ustozlik qilişgan. Keyin ular omon qolganlardan «yigitlar, haqiqiy uruşni kōrmagan ekansiz», degan xabarlarni olişdi, deb eslaydi Afḡonistonda xizmat qilgan harbiylardan biri.

«Uruş kōrgan afḡonçi»ning maslahati kōpinça noōrin bōlib çiqdi, çunki Hindukuşning toḡli hududlarida tarqoq, yengil qurollangan va kōpinça tayyorgarligi past bōlgan mahalliy jangçilarga qarşi jang qiliş şartlari boşqaça edi. Şimoliy Kavkazning ōrmonli toḡlaridagi jangçilarning kōpçiligi sovet armiyasida tayyorgarlikdan ōtgan, qurollangan va yaxşi kiyingan edi», deb eslaydi harbiy xizmatçi.

Safarbar qilinganlardan biri dronni boşqarişni ōrganmoqda.
Rossiya armiyasi Ukrainada bundan ham qudratli raqibga duç kelmoqda, bu yerda oldingi harbiy amaliyotlar tajribasi – u Çeçeniston yo Gruziya yoki Suriyada olingan bōlsin, nafaqat foydasiz, balki zararli bōlişi ham mumkin. Zamonaviy uruş texnologiyalaşdi. Agar askar 20 yil oldingi taktikaga amal qilsa, uning jang maydonida halok bōliş ehtimoli yuqori. Ijtimoiy tarmoqlardagi videolarda kōriş mumkin: askar xandaqda ōtiradi, undan çiqmaydi, çekmaydi, yaşiringan joyini sezdirmaydi, lekin dron uçib keladi va uning ustiga granata taşlaydi.

Jismoniy tayyorgarlik holati

Safarbar qilinganlarning jismoniy tayyorgarligi darajasi juda muhimdir. Aslida, professional harbiy xizmatçi – bu sportçi (professional sportçilar 35-40 yoşida, ba’zi sport turlarida undan ham oldinroq faoliyatini yakunlaydi). Ba’zan 50-60 yoşli sportçilar va harbiylar ham uçraydi, ammo bu istisno.

Uruş hududida askar duç keladigan yuklama darajasi juda katta. Masalan, desantçilar pulemyotçisining yelkasida kōtarib yuradigan yuki 60 kilogrammdan oşişi mumkin. Kalaşnikov avtomati uçun standart harbiy komplekt (2 mingta ōq bilan) – 50 kilogrammgaça. Bunday komplektni faol janglarda yarim soat içida sarflab yuboriş mumkin. Pulemyotning ōzi 9 kilogramm vaznga ega. Zaxira stvoli, pulemyot qutisi, sapyor belkuragi, dubulḡa, zirhli jilet – yana 15 kilogramm. Bundan taşqari, forma. Qōşimçasiga, radio stansiyasi, teplovizor, durbin, birinçi tibbiy yordam qutisi bōlişi mumkin, quruq payok, suv idişi, qozonça, uxlaş xaltasi, issiq kiyimlar va boşqa foydali mayda narsalarni aytmasa ham bōladi.

Ōq-dorilarning yarmi, pulemyot qutisi va kamarlarni yordamçi jangçi ham kōtarib yurişi mumkin. Ammo uning ōzida ham avtomat va ōq-dorilar zaxirasi bōladi. Odatda yuklar teng taqsimlanadi. Afḡoniston va Çeçenistonda desantçining jangovar ryukzaki vazni 60 kilogrammga yaqin bōlgan. Zamonaviy jihozlar ança yaxşilandi va yengillaşdi, ammo qurol va ōq-dorilar vazni ōzgarmadi.

Şularni kōtargan holda yuriş, çopiş va gohida çoh qaziş ham kerak.

«Uruş, birinçi navbatda, oḡir, jismoniy mehnat, kōpinça inson toqatidan ortiq darajada. U joy vatanparvarlik haqidagi filmlarini kōrib, TV orqali aytilgan balandparvoz gaplardan ilhomlangan romantiklar uçun emas. Ayniqsa, sōnggi beş-ōn yil içida bir krujka pivodan oḡirroq narsa kōtarmaganlar uçun emas», deydi sobiq harbiy.

Ukraina bunga qanday javob beradi?

Zamonaviy quruqlikdagi uruşlarda qōşinlar soni hali ham katta ahamiyatga ega ekaniga işonçi komil bōlgan isroillik ekspert David Gendelmanning sōzlariga kōra, Rossiya armiyasi safarbar qilinganlar bilan tōldirilganidan keyin ham Ukraina ularni tōxtatiş uçun yetarli qōşinga ega.

«Şu sababli, Ukraina rahbariyati millionlab erkaklarni zaxirada uşlab turibdi va xorijga çiqarmayapti, ular keyingi safarbarlik uçun kerak bōladi. Çunki qōşin soni muhim. Resursdan tōḡri foydalaniş yaxşi va ajoyib, ammo buning uçun avvalambor bu resursga ega bōliş kerak. Bunday ulkan armiyasiz [Ukraina qurolli kuçlari oliy boş qōmondoni Valeriy] Zalujniy ōzida mujassam qobiliyati bilan faqat TIME jurnali varaqlarini silkitgan bōlardi. Heç qanday «Haymars»lar yordam berolmasdi. Buni Ukraina rahbariyati juda yaxşi biladi. Qōşin soni juda muhim», deb yozdi u ijtimoiy tarmoqda.

Ukrainalik harbiy jurnalist Yuriy Butusovning aytişiça, ōnlab va yuz minglab askarlarning frontga kelişi Rossiya armiyasiga mudofaa çiziḡini tōldiriş imkonini beradi va şunga mos ravişda ukrainaliklarning hujumkor harakatlarini murakkablaştiradi. Ammo u safarbar qilinganlardan tuzilgan qismlarning faol jangovar harakatlar olib boriş qobiliyatiga işonmaydi.

Ukraina prezidenti ofisi rahbarining maslahatçisi Mixaylo Podolyak sōzlariga kōra, 300 ming kişi safarbar qilinişi haqidagi bayonotlardan katta ehtimol bilan psixologik samara kōzlangan, «tayyorgarlikka ega bōlmagan juda kōp odamlarni samarasiz armiyaga çaqirilişi jang maydonidagi holatga jiddiy ta’sir qilmaydi».

Podolyakning eslatişiça, Ukrainada bosqinning birinçi kuni, 24 fevralda rasman boşlangan safarbarlik uruşning birinçi haftalaridagidek tez sur’atda bōlmasa-da, hozir ham davom etmoqda.

«Biz jang maydonidagi matematikani kuzatib boramiz va kerak bōlsa, ma’lum tuzatişlar kiritamiz. Ammo yana bir bor ta’kidlayman, safarbarlik dasturimiz allaqaçon yakunlangan. Bugungi kunda safarbarlik asosan ba’zi ōziga xos, noyob hisoblangan harbiy mutaxassisliklar bōyiça olib borilmoqda», dedi u.

Ukraina hamon 18 yoşdan 60 yoşgaça bōlgan erkaklarning xorijga çiqişini taqiqlaydi, kamdan kam holatlar bundan mustasno. Yaqinda şunga ōxşaş istisnolardan biri olib taşlandi: çegaraçilar, gōyo hujjatlarning tez-tez qalbakilaştirilişi tufayli xorijda ta’lim olayotgan talabalarini Ukrainadan çiqarmay qōyişdi.

Şubhasiz, bunday çeklovlar kōplab odamlarni qurol ostiga qōyişga tōḡri keladigan voqealarning rivojlanişi ehtimoli tufayli rasmiylar tomonidan saqlanib qolgan.

Yaqinda Ukraina mudofaa vaziri Oleksiy Reznikov Rossiyada e’lon qilingan safarbarlik mamlakatda qōşimça safarbarlikka olib kelişi mumkinmi degan savolga aniq javob bermadi va Kiyev zaxiradagilarni şakllantiriş va tayyorlaş bōyiça oldindan belgilangan çoralarni kōrayotganini eslatdi.

Masalan, uning sōzlariga kōra, Buyuk Britaniya ukrainalik 30 ming askarni tayyorlaşni zimmasiga oldi – «qōy podasidek haydalmagan, ḡayratli odamlar»ni. Vazir sōzlariga kōra, boşqa mamlakatlar ham Londondan ōrnak olmoqçi. «Ukrainada qōşimça safarbarlik haqidagi savolga aniq javobni faqat qurolli kuçlar Boş ştabi berişi mumkin», dedi Reznikov.

Ukraina harbiy rahbariyati hozirça Rossiyadagi safarbarlikka javoban ōz rejalarini oşkor qilgani yōq.

Ammo Rossiyadagi safarbarlikning ilk kunida Ukraina qurolli kuçlari oliy boş qōmondoni, general Valeriy Zalujniy qisqaça murojaat bilan çiqdi: «Yerimizga qurollangan holda ixtiyoriy yoki safarbarlik yōli bilan kelgan barçani yōq qilamiz».