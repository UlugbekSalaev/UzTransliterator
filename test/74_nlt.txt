Qarşi xalqaro tibbiyot universiteti taşkil etiladi

Vazirlar Mahkamasining «Qarşi xalqaro tibbiyot universiteti»ni taşkil etiş tōḡrisida»gi qarori loyihasi e’lon qilindi.

Soḡliqni saqlaş vazirligi, Qaşqadaryo viloyati hokimligi hamda DR BOBOEV HEALH CENTER MÇJ (Ōzbekiston) va Neo Institute of Medical Sciences and Teçnology (Hindiston), Istanbul Soḡlik bilimlari universiteti (Turkiya)ning Qarşi şahrida nodavlat ta’lim xizmatlarini kōrsatuvçi Qarşi xalqaro tibbiyot universitetini taşkil etiş tōḡrisidagi taklifi ma’qullanadi.

Quyidagilar universitet faoliyati asosiy yōnalişlari etib belgilanadi:

uzluksiz tibbiy-kasbiy ta’lim tizimida yuqori malakali tibbiyot kadrlarini tayyorlaş, qayta tayyorlaş va malakasini oşiriş;
ōquv jarayonini amaliy kōnikmalarni şakllantirişga yōnaltiriş, xalqaro ta’lim standartlariga asoslangan ilḡor pedagogik texnologiyalar, ōquv dasturlari va innovatsion ōquv-uslubiy materiallarni keng joriy etiş, ōquv bazasi va klinika faoliyatida nazariy bilim hamda amaliyot uyḡunligini ta’minlaş uçun zarur şaroitlar yaratiş;
universitet ilmiy salohiyatini muntazam ravişda oşirib boriş;
universitet professor-ōqituvçilari xorijda stajirovka ōtaşini va malaka oşirişini taşkil etiş;
ōquv jarayoniga xorijiy mutaxassislarni taklif etiş;
xorijiy tibbiyot oliy ta’lim muassasalari bilan hamkorlik doirasida talabalar, professor-ōqituvçilar va ilmiy izlanuvçilar akademik mobilligi dasturlari hamda qōşma ta’lim dasturlarini rivojlantiriş;
ta’lim jarayonida nazariy va amaliy kōnikmalar uzviyligini ta’minlaş hamda axborot-kommunikatsiya texnologiyalari, masofadan ōqitiş va telemeditsina uslublarini keng tatbiq etiş;
moddiy-texnik bazani mustahkamlaş, ōquv va ilmiy-tadqiqot laboratoriyalarini zamonaviy asbob-uskunalar bilan jihozlaş;
Qaşqadaryo viloyati hamda qōşni hududlar soḡliqni saqlaş tizimi ehtiyojlarini va muammolarini muntazam ōrganib boriş, ularni vakolati doirasida bartaraf etiş maqsadida soḡliqni saqlaş tizimi hamda nodavlat notijorat taşkilotlari ōrtasida uzviy hamkorlikdagi faoliyatni yōlga qōyiş.

Universitetda ta’lim faoliyati 2022/2023 ōquv yilidan boşlanadi. 2022/2023 ōquv yili uçun universitetga bakalavriat dasturi bōyiça «Davolaş işi», «Pediatriya işi», «Stomatologiya», «Farmatsiya işi» ta’lim yōnalişlariga tōlov-şartnoma asosida 400 kişi qabul qilinadi, bakalavriatni tamomlagan talabalar Qaşqadaryo viloyatidagi tibbiyot kadrlari tanqis bōlgan tibbiyot muassasalarida beş yil işlab berişi majburiy hisoblanadi. 

Universitet ōz imkoniyatlaridan kelib çiqib, belgilanadigan tartibda ōtkaziladigan suhbat natijasiga kōra mahalliy va xorijiy fuqarolarni tōlov-şartnoma şartlari asosida ōqişga qabul qilişi mumkin. Universitet bitiruvçilariga Ōzbekistonda oliy ma’lumot tōḡrisidagi hujjat sifatida tan olinadigan universitet diplomi beriladi.