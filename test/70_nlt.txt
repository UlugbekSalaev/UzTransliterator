Poytaxt savdo rastalarida arzon sut nega yōqolib qoldi?
Toşkent şahridagi savdo dōkonlari va supermarketlarda kuzatilayotgan sut tanqisligi tufayli narxlarning keskin oşişi ijtimoiy tarmoqlarda noroziliklarga sabab bōlmoqda.

Dōkon sotuvçilari bunga sabab qilib dōkonga mahalliy işlab çiqaruvçilarning qadoqlangan sut mahsuloti yetkazilmayotgani, çunki sut bazaning ōzida ham qolmaganini kōrsatişmoqda.

«Sut yōq. Bugunning ōzida ellikdan oşiq odam şu mahsulotni sōrab kirişdi. Tarqatiladigan joyida yōq, olib kelişmayapti. Keça ham bor edi, odamlar bir olganda ikki-uçtadan xarid qilişdi. Sut nega yōq desak, ōt yōq, yem qimmat, mollar toḡga qoçib ketdi, deydi har doim sut olib keladigan vositaçi yigit», — deya yarim hazil, yarim çin javob berdi Yunusobod 11-mavzeda savdo qiladigan dōkondorlardan biri.

Korzinka.uz va Makro singari katta savdo markazlarida Ōzbekistonda işlab çiqarilgan sutlar kişi boşiga ikkita ba’zi joylarda tōrttadan ortiq sotilmayapti.

Bugun, 6 oktabr holatiga kōra, rastalardan şu sutlar ham yōqoldi. Yunusobod Megaplanet savdo majmuasida joylaşgan Makro riteyleri sut rastasida faqatgina Rossiya va Litvadan import qilingan sutlarni kōriş mumkin. Ularning narxini esa oddiy aholi çōntagi kōtarmaydi. Misol uçun, Rossiyaning «Prostokvaşino» nomi ostida qadoqlangan yoḡliligi 1,5 foizli sutlar 24 590 sōm, 2,5 foizligi 27 590 sōm va 3,2 foizligi 29 990 sōmdan savdoga çiqarilgan.

Narxlar mahsulot taqçilligi vujudga kelgani sabab keskin oşganini kōriş mumkin. Çunki aynan «Prostokvaşino» sutining 3,2 foizligi avgust oyida mazkur supermarketda 14 490 sōmdan sotilgan.

«Laktel», «Musaffo» singari ōzimizda işlab çiqariladigan sut kelmayapti. Işlab çiqaruvçilar xaridorlar soniga hisoblab odam boşiga tōrttadan ortiq berişmayapti», — deydi Korzinka supermarketi xodimi.

Ijtimoiy tarmoqlarda sut narxi oşişi va rastalardan yōqolib qolişining asosiy sababi sifatida hozirda sotuvlar bōyiça dunyodagi eng yirik oziq-ovqat qadoqlaş işlab çiqaruvçisi Tetra Pakning Rossiya bozorlaridan ketgani kōrsatilmoqda.

Savdo rastalarida milliy brendlarning sut mahsulotlari: tvorog, qatiq, kefir, yogurt, ayron, qaymoq kabilar bor, faqatgina sut yōqolib qolgani bu ma’lumotning neçoḡlik haqiqatga yaqin ekanini kōrsatadi. «Laktel» firmasi tomonidan işlab çiqarilgan şokoladli kokteyl qadoḡining Germaniyada işlab çiqarilganini kōriş mumkin.

Qadoqlaş muammosini sut işlab çiqarişni tōxtatiş yoki odam boşiga hisoblab beriş bilan hal qilib bōlmaydi. Kunlar sovigani sari aholining sutga bōlgan ehtiyoji oşib boradi. Sut ayniqsa yoş bolalarning ovqatlaniş ratsionida keng ōrin egallagani muammoga jiddiyroq e’tibor qaratiş lozimligini bildiradi.

Bu foydali tabiiy mahsulotning bozorlardan yōqolib qolişi narxning yanada oşişiga sabab bōladi. Hozirça bu holat faqat poytaxtda kuzatilmoqda. Agar vaziyat şundayligiça qolaversa, butun respublikada sut taqçil mahsulotga aylanib ketişi ehtimoldan xoli emas.

Şu bois, sutni boşqa usullarda qadoqlaş yōllarini ōylaş, masalan şişa va plastik idişlarda, mavjud muammoni imkon qadar tezroq bartaraf etiş maqsadga muvofiq bōladi.