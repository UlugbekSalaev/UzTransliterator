Toşkentda ōzidan 16 yoş kiçik rafiqasini kaltaklagan erkak qamoqqa olindi
Xabarlarga kōra erining zōravonligi haqida ayol IIBga ariza bilan murojaat qilgan. Şundan sōng muştumzōr hibsga olingan.

Kaltaklangan ayolning onasi Facebook’da qizi 7 yil davomida eri tomonidan muntazam ravişda kaltaklab kelingani, sōnggi 2,5 oy içida kuyovi qizini tōrt marta kaltaklab qovurḡalarini sindirgani haqida yozgan.

“Yetti yil davomida xōrlik va zōravonliklarga sabr qilişga majburlaganim uçun qizimning oldida aybdorman. Men faqat uning farzandlari, mening ajoyib nabiralarim haqida qayḡurgandim. Bola kōrişsa, kuyovimning şafqatsiz xarakteri ōzgaradi degandim.

Ikkinçi va uçinçi nabiralarim deyarli ketma-ket dunyoga keldi. Doimiy stress tufayli qizim uçinçi bor bōyida bōlganini ança keç bilib qoldi. Mana şunday yaşab keldi. Sōnggi marta kuyovimga qizimni kaltaklaşning ōzi kamlik qildi. U kaltaklaşlariga qōşib kamar bilan bōḡişni ham boşlagandi.


Ekspert aytdiki, yana 20 sekund bōḡib turganida qizim ōlib qolişi mumkin edi. Yaxşiyamki u qizimni kamar yordamida ikkinçi qavatdan taşlab yubormoqçi bōlganida u uzilib ketgani. Bunisi hammasidan oşib tuşdi. Bu voqealarning barçasi bolalarning kōz ōngida sodir bōlgan. Şunda tuşundimki, bolalarining haqqi-hurmati uçun ham qizimni qutqarişim kerak.

Oxirgi ikki yarim oy davomida qizim 4 marta kaltaklangan, qovurḡalari singan. Oxirgi muştumzōrligidan avvalgisida esa qizimning burni, tişlari singan, miyasi çayqalgan holda butun tunni yertōlada – kafel bilan qoplangan sovuq basseynda ōtkazgan. Bunday zōravonliklardan sōng ovoza bōlişidan qōrqib, kuyovimning ōzi qizimni şifoxonaga olib borgan va “ōzim yiqilib tuşdim”, deb aytişga majbur qilgan”, deb yozadi ayol.

Ona qizining kaltaklanganlari asoratlari aks etgan suratni ham havola qilgan bōlib, uning aytişiça, ekspert uşbu suratlarga qarab uning oḡirligi darajasini aniqlaş tugul uni tan jarohati deb tasniflay olmasligi haqida qaror çiqargan.



Bundan taşqari, qizi va ōzida himoya orderi borligiga qaramay, kuyovi uning talablarini buzayotgani haqida bir neça marotaba murojaat qilganiga qaramasdan Yakkasaroy tuman IIB xodimlari tomonidan heç qanday çora-tadbirlar kōrilmayotganidan şikoyat qilgan.



Toşkent şahar IIBB axborot xizmatining xabar berişiça, 1992 yilda tuḡilgan ayol Yakkasaroy tumani içki işlar organlari faoliyatini muvofiqlaştiriş bōlimiga ariza bilan murojaat qilib, 1976 yilda tuḡilgan turmuş ōrtoḡi unga tan jarohati yetkazgani, şu bois unga nisbatan qonuniy çora kōrişni sōragan.

Mazkur holat yuzasidan Yakkasaroy tumani IIO FMB huzuridagi Tergov bōlimi tomonidan Jinoyat kodeksining 105-moddasi (“Qasddan badanga ōrtaça oḡir şikast yetkaziş”) bilan jinoyat işi qōzḡatilgan. Erkak qamoqqa olingan.