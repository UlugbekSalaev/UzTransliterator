Omina Tojiboyeva. Baholaşdagi oşkoralik (1992)

Ma’lumki, 1984-1985 yillarga qadar jumhuriyatimiz pedagoglari ham turḡunlik yillarini boşdan keçirdilar. Pedagog ahlining qadr-qimmati tuşib, faoliyatlarida kōp ōrinlarda qotib qolgan uslubga amal qilişga majbur bōldilar. Ba’zan uni hatto pedagog deyişga ham til bormasdi. Sababi, yuqori rahbarlardan tortib, to brigada, hatto zveno boşliqlari buyruḡini ham bajarganining, paxta terişda qatnaşa olmagani uçun ta’qibga uçragan onlarining guvohi bōldik. Şunday paytlarda biron mard çiqib: «Men beş-olti yil institut tuproḡini yalab, ōqituvçilikka ōqidimmi, yo paxtakorlikkami?» deya olmasdi. Degan taqdirda uning holi voy edi.

«Biz «2»siz işlaymiz!» şoiri ham pedagog qadrini yerga urdi. Çunki, noçor, harf tanimaganiga ham «3» baho qōyilişi ōquvçilardagi loqaydlikni kuçaytirib yubordi. Buning natijasida, ulardagi dars tayyorlaşga, sinfdan taşqari ōqiş va muhimi, ōqituvçiga bōlgan munosabat ōzgardi. Turḡunlik iillaridagi xatolar bugungi kunda ōz «samarasi»ni kōrsatmoqda. «Yara» izlarini yōqotiş ança muşkul bōlib, pedagoglardan kōp işlaşni va mahoratni talab etmoqda.

Qayta quriş, oşkoralik va demokratiyaning şamoli maorif sohasida ham esa boşladi. Lekin, qayta quriş, oşkoralik va demokratiya nima ekanligini hanuz tuşunmay, an’anaviy usulda dars ōtib kelayotgan pedagoglarimiz ham hali ançagina. Hamon bema’ni qoḡozbozlikdan voz keçmagan rahbarlarimizning va qoḡozdagina işlari «beş» bōlgan ayrim pedagoglarning oşiḡi olçiligi har bir vijdonli kişini haqli ravişda taşvişlantirayapti. Hamon kōpgina maktablarimizda puxta bilimi bilan kişini hayratga soladigan ōquvçilar yōq hisobida. Axir ustoz siyqasi çiqqan pedagogik tadbirlardan boşi çiqmaydigan «robot» bōlsa, uning qōlida ta’lim olgan ōquvçining ahvoli nima keçardi? Bunday ōqituvçida yangi romanlar, hikoyalar, qissalar şe’rlar uqiş uçun vaqt umuman bōlmaydi. Axir busiz ham uning taşvişlari yetarli: Konspekt yozişi, tarbiyaviy reja asosida qilingan işlarni qoḡozga tuşirişi, daftar tekşirişi, «Kundalik daftar»larni nazoratdan ōtkazişi kerak. Xullas, u yoniq hislari sōnib, dunyoqaraşi «zanglay boşlagan» va kunda bir xil yumuşni bajarişga odatlangan «robot»ning ōzginasi.

Ha, qayta quriş maorif sohasida juda kam narsani ōzgartirdi. Faqat olimlarimiz reja va darsliklarni biroz takomillaştirdilar, xolos. Şunday bōlgaç, har bir pedagog yuqorining tōḡri-notōḡri buyruḡiga qōymijozlik bilan itoat etavermay, ōz işini ōzi qayta qurmoḡi, izlanmoḡi, ōquvçilarni darsiga qiziqtira bilmoḡi lozimdir. Bunda esa bola bilimini baholaşning ahamiyati katta. Ōquvçi maktabga olgan bilimining mezonini bilgani keladi. Mezon ōlçovi — bu baho. Ba’zi pedagoglar haqida şikoyatlar kōpinça baho ustida bōlganligi uçun, bu masalaning tomonlari haqida fikr yuritmoqçiman. Avvalo, ikki oḡiz sōz ōqituvçilar haqida. Men ularni şartli ravişda uç toifaga bōlaman. Birinçi toifaga tuḡma pedagogik qobiliyatga ega bōlgan ōqituvçilar kiradi. Bu toifaga kiruvçi pedagoglar ōz kasblariga nihoyatda qiziqadilar. Yurak qōrini, mehrini bolalarga baḡişlaydilar. Ularni ōzlariga ohangrabodek tortib turadilar. Qisqasi, bular ōz kasbining fidoyisi bōlgan, pedagoglik nonini oqlab yeyayotgan kişilardir. Andijon tumanidagi 33-ōrta maktab jamoasidagi «ŌzSSR xalq maorifi a’loçisi», maktab direktori Tursunboy Ahmadaliyev, «Metodist» unvoni egasi bōlgan Hafiza Niyozova, Klara Madixonova, Valya Gavrilova, katta ōqituvçi Mōtabar Xoliqovalarni şunday pedagoglar desak xato qilmaymiz.

Ikkinçi toifadagi ōqituvçilar mas’uliyatni his qiladilar, atrofdagilardan uyalib işlaydilar. Ularda nom çiqariş, mukofotlarga intiliş tuyḡusi kuçliroq bōladi. Ammo işining avj pardasida pedagogik qobiliyatga ega emasligi sezilib qoladi. Ularning bir qismi hujjat-qoḡoz işlarini iōlga qōyişga çaqqon va harakatçan bōlsa, ikkinçi qismi hujjat-qoḡoz işlariga toqati yōq, amalda barça işlarni qotirib bajaruvçilardir.

Uçinçi toifadagilar esa ōqituvçilik kasbiga adaşib kirib qolgan kişilardir. Baholaşdagi noroziliklarni kōproq aynan şu toifadagi pedagoglarimiz keltirib çiqaradi, natijada birniki mingga, mingniki tumanga, deganlaridek, bularning iş faoliyatidagi kamçiliklar butun pedagogik jamoa iş natijalarini pasaytiradi. Oçiḡini aytganda, bu toifadagi pedagoglarning 80-90 foizi ōrtaça ōqiydigan ōquvçilardan ham past bilimga ega. Ular orasida, masalan, tarixdan dars berib, Ōzbekistonning çegarasini xaritadan kōrsatib berolmaydiganlarini uçratiş mumkin.

Men bir muallimni bilaman. U yuqori sinfning a’loçi ōquvçilariga matematikani işlatib, quyi sinfda gruppa ōqitadi. Bu ham yetmagandek, parallel sinf ōqituvçisi tuzgan konspektdan kōçirib kun kōradi. Uning serbyulletenligiga, «şaxsiy şifokori» borligiga nima deysiz? Bunday kişilar «kun u yoqqa — pul bu yoqqa» qabilida işlaşga odatlanişgan. Ōzlaridan ayb qidirmaydilar, doimo ōquvçilardan nolib yuradilar. Darsni bir amallab ōtkazadilar. Men bu toifadagi ōqituvçilarni maktabning erkatoylari degim keladi. Zero, maktab ma’muriyati ularning biron komissiya kelsa qovun tuşirib qōyişidan, yo darsni taşlab qoçişidan hadiksirab, turli yōllar bilan himoyalab yuradilar. Ularning nega şunday qilişlari ham tuşunarli. Komissiya «toḡ çumçuḡiday» kelib ketadigan narsa, noşud-notavon ōqituvçi bilan direktor esa bir qişloqda, hatto bir mahallada yaşaydi, şuning uçun ham qadrdonining «burni qonaşini» istamaydi. Bu toifa pedagoglar seminar, sektsiyalarga ham kam qatnaşadilar. Taajjublanarlisi, seminar, sektsiya rahbarlari ham «tirik ōqituvçilar» bilan işlaşni xuş kōrişadi. Ōquvçilar faoliyati bilan qiyoslaganda, bu kabilar zōrḡa ōrtaga ilaşadigan ōqituvçilar hisoblanadi. Maktabda bu toifadagi pedagoglar bōlişining ōzi jamiyat taraqqiyotini bir qadar orqaga sudraydi. Kulgili yeri şundaki, attestatsion komissiya bundaylarning boşini silab, xuddi gōdak bolaning qōlidan uşlab, yōlning u çetiga ōtkazib qōyganday, attestatsiyadan ōtkazib qōyişadi. Ortiqça savol ham, topşiriq ham bermaydilar.

Yana meni ayrim pedagoglar faoliyatidagi baholaş usuli taajjublantiradi. Negaki, ularda qaysi bir ōquvçi yil boşida qanday baho olsa, unga yil yakunigaça şunday baho qōyiladi. Bunday ōqituvçilar dars beradigan sinf jurnalini varaqlab, «nahotki bular heç boşqa baho olişmagan?» deb sōrasangiz, «çoraklik va yillik baho çiqarişda qiynalişimni ōylab, bir xil baho qōyaman», deb javob beradilar. Nahotki ōquvçi beçoraning qobiliyati ōqituvçining daqiqa qiynalişining qurboni bōlsa? Ōqituvçi ōz rohatini deb, ōquvçini bir qolipga solib qōysa? Axir bu usul bolaning darsga qiziqişini sōndiradi, fikrlaşini susaytiradi-ku. Ōqituvçi heç qaçon bahoning quli bōlmasligi kerak. Ōquvçi har doim qanday javob bersa, şunga yaraşa baho qōyiş maqsadga muvofiqdir. Bola bir qadar hiylagar ham bōladi. Bugun yaxşi tayyorlanib beş oldimi, ertaga sōrasang lom-lim deyaolmaydiganlari bor. Ana şundaylarga ham baho qōymoq zarur. Agar, avvalgi beş bahosini yuz-xotir qilib, keyingi navbat baholamasangiz ham xato qilasiz. Ōquvçining muntazam ravişda dars qilişi uçun ōqituvçi yōllanma berib turişi lozim. Bu yōllanmaning biri va asosiysi baholaşdir.

Masalan, bizning maktabimizdagi 9 «A» sinfda uçta komissiya bor:

Orfografiya va imlo uçun baho qōyuvçi komissiya.
Çiroyli yoziş san’atiga baho beruvçi komissiya.
Nazariyani amalda qanday qōllanilayotganini baholovçi komissiya.
Mana şu uç komissiya raisi fikriga tayangan holda yakuniy baho qōyiladi. Demak, bir ōquvçi doskaga çiqdi, misol yozib işladi, qoidani aytdi. Qōşimça savollarga ham javob berdi. Ammo xato yozmadi — «5»; çiroyli yoza olmadi — «3»; nazariyani amalda qōllay oldi — «5». Ōquvçi çiroyli yoziş san’atini egallay olmagani ōquvçi — ōqituvçi tomonidan izohlanib, yakuniy «4» baho olgani ma’lum qilinadi. Bu usulda baholaş aynan oşkora va kōpçilik fikrini hisobga olgan holda bōladi. Faqat ōqituvçi tomonidan yakunlansa, ehtimol «5» baholanişi mumkin. Çunki, ōquvçidagi bilim hamişa ōqituvçi kōziga boşqa nuqsonlarini kōrsatmaydigan asosiy parda bōlib, xalaqit berib kelgan. Şu tufayli, ilḡor pedagoglar baholaşida ham ayrim paytlarda norozilik tuḡilib kelgan va kelmoqda.

Men ayniqsa, çorak baho çiqarayotganda ōquvçiga yakuniy baho qōyişda hamma ōquvçilar diqqatini tortaman. Çunki, mendagi eng yaxşi ōrta ōqiydigan ōquvçilarda ham bahoning hamma turi bor bōladi: «1», «2», «3», «4», «5». Indamay baho qōyişga odatlanmaganim va oşkoralikka qat’iy amal qilganim uçun ōquvçilar bu sohada heç qaçon mendan norozi bōlgan emaslar. Agar ōqituvçi eng a’lo ōqiydigan ōquvçiga, dars tayyorlamay kelib, zōrḡa ōrtaga javob bergan vaqtdayam a’lo baho qōysa, ōzi bilmagan holda ōqituvçi bola şaxsining siḡinuvçisiga, oçiḡi, quliga aylanib qoladi. Bunday qilganda, birinçidan, ōquvçida muntazam dars tayyorlaş odati susayadi, ikkinçidan, xarakterida manmanlik paydo bōladi, uçinçidan, ōqituvçi ōquvçilar oldidagi hurmatini yōqotib qōyadi.

A’loga ōqiydiganni taltaytiriş yoki ōrtaça ōqiydiganga hadeb tanbeh beriş usuli nobop usul. Çunki, bolaning qay holda ōqişi qobiliyatining mahsulidir. Ana şu qobiliyatga qarab yōnaltiriş esa bizning vazifamizdir va aynan islohning talabi ham şundan iboratdir. Ba’zilar, «bahoda gap yōq, kallasida bōlsa bōldi», deb ōzini yupatgan bōladi. Bu ham xato. Axir bola ōrta maktabni bitirib, biron oliy ōquv yurtiga kirib, ōqişni davom ettirmoqçi bōlsa, kiriş imtihonida albatta attestatidagi bahoga ham qaraladi-ku. Agar attestatida baho ōrtadan iborat bōlsa, «kallali bola» deyilgan baho bilan heç qaçon uni oliy ōquv yurtiga qabul qilmaydilar.

Bu borada sinfdan taşqari ōqişni baholaş haqida ham ayrim fikrlarni aytmoqçiman. Ba’zi hamkasblardan bu sohadagi baholaşni sōrasam, «alohida daftar tutib, ōşanga qayd qilib boramiz», degan javobni berişdi. Menimça, bu notōḡri. Bola davlat hujjati bōlmiş jurnal bilan ōqituvçi yon daftarining farqini, mas’uliyatini juda yaxşi anglaydi.

Sinfimdagi ōquvçilar har safar rōznoma, oynoma va kitoblardan şe’r yodlab keladilar. Abdulla Oripov, Erkin Vohidov kabi taniqli şoirlar bilan birga Muhammad Yusuf, Zulfiya Mōminova, Mirzo Kenjabek, Xurşid Davron singari iste’dodli şoirlar şe’rlaridan ham yodlab kelib, dars boşida, yo oxirida aytib beradilar. Albatta olgan baholarini jurnalga qōyaman. Bunda bola, birinçidan, şe’riyat olamining ranglarini his qiladi, ikkinçidan, xotirasi ōtkirlaşadi; uçinçidan, inşo yozayotganda epigraf tanlaşda qiynalmaydi, tōrtinçidan, nutqi ravon, tili burro bōladi.

Nasriy asarlarni ōqiş uçun esa ōzim juda qisqa va qiziqarli qilib turtki beraman. Bir kun sovrindor asarlar yuzasidan munozara bōlişini aytib, quyidagiça izoh berdim: «Bu yilgi Hamza nomidagi jumhuriyat Davlat mukofotiga sazovor bōlgan asarlar orasida yozuvçi Nosir Fozilovning «Ustozlar davrasida» asari bor. Bu asar qozoq va ōzbek adiblari haqida yodnoma bōlib, ikki buyuk xalqning madaniyati, san’ati va adabiyotining rivojlanişida, dōstligida misoli bir «kōprik» vazifasini ōtaşi mumkin.

Yana biri Halima Xudoyberdiyevaning «Muqaddas ayol» şe’riy tōplami. Mazkur tōplamni ōzbek şe’riyati osmonidagi yangi yorqin yulduz deyiş mumkin.

«Temir xotin» spektakli haqida ōylaganda ōz onalaringiz, opalaringiz mehnatini kōz oldingizga keltirsangiz, bas.

Murod Muhammad Dōstning «Lolazor» romani. Uslub jihatidan boşqa romanlardan farqlanib turadi, yozuvçi voqea-hodisalarning hali u yoniga, hali bu yoniga ōtib yozadi. Ōqib çiqib, «XX asrning «Zarbulmasali», deya baholadim.

Bolalar uşbu asarlarni topib, ōqişga kirişdilar. Muhokama paytida esa «Lolazor»ni ōqib tuşunmaganliklarini tan olişdi. Şundan keyin doskaga roman syujet liniyasini çizib, markaziga Nazar Yaxşiboyevni qōydim. Sōngra, voqeaning qoq tepasida turib tasvirlagan, gōyo uçqur otni mingan çavandoz misol, ma’no, ḡoya va manzaralarni lōnda beraolgan, sevimli yozuvçimiz Said Ahmadning «Jimjitlik» romanini ōqisangiz… deya qōşib qōydim. Kutilmaganda ḡalati hodisa rōy berdi. «Bobur» videofilmini kōrgan ōquvçilardan biri «Boburnoma»ni tatalab ōqibdi. Bu ōrinda bir narsani tan olib aytamanki, ayrim til-adabiyotçilar, hatto taniqli, unvondor ōqituvçilarimiz ham uşbu maşhur asarni ōqib, tuşunmaganliklarini tan oladilar.

— Videofilmda bir joyi notōḡri berilibdi, — dedi B. Nizomova, — ōn yillik ayriliqdan sōng Bobur emas, aksinça Xonzodabegim tanimas ekan.

— Romanni ōqib çiqinglar, — deb topşiriq berdim ōquvçilarga, — çunki film roman asosida yaratilgan.

Xullas, mustaqil fikrlar ayta olgan va ba’zi mulohazalari tahsinga loyiq ōquvçilarni nega a’lo baholab, jurnalga qōyiş mumkin emas?! Albatta, Barno Nizomovaning yuqoridagi kuzatişlari asosida aytgan fikriga, baho mezoni ōngaça bōlganda edi, «10» qōygan bōlardim.

Demak, sinfdan taşqari ōqişda ōquvçilarning qiziqişini oşiriş, fikrlaşga ōrgatiş uçun ōqituvçi avval ōzi yangi asarlarni ōqib çiqmoḡi, ōziça baholamoḡi va izohlamoḡi lozim. Agar ōqituvçining ōzi biron olim, yo adabiyotşunos tahlilidan çiqmay, ōşa doirada fikr bildirsa, ōquvçi ham tayyor manbalarni qidirişga va «qolpaki» fikrlaşga ōrganib qoladi. Demak, yoşlarni mustaqil fikrlaşga ōrgatiş haqiqiy talant egalarini tarbiyalaşning muhim omilidir. Ōquvçining bu boradagi izlanişlarini qayd qilib boriş esa uning faolligini oşiradi. Qisqasi, ōquvçilar bilimini baholaşda biz yuqoridagi şartlarga amal qilsak, bolaga kōp yaxşilik qilgan bōlamiz.

Xulosa qilib aytganda, ōquvçi qobiliyatini ōstiradigan ham, yōqotib yuboradigan ham ōqituvçi hisoblanadi. Bunda ayniqsa uning bilimini tōḡri baholaş muhim mezonlardan sanaladi. Bola bilimini baholaşda adaşmaslik uçun esa oşkoralikka qat’iy amal qiliş lozim.