Budjet mablaḡlari ōzlaştirilişi işi bōyiça qamoqqa olingan Qarşi şahar XTB mudiri garov evaziga qōyib yuborildi
Yetkazilgan moddiy zarar qoplangani va qonunçilikda kōrsatilgan boşqa holatlarni hisobga olgan holda, Jinoyat protsessual kodeksning 221-moddasi tartibida uşlangan Qarşi şahar XTB mudiriga nisbatan garov ehtiyot çorasi qōllangan.
Qaşqadaryo viloyati prokuraturasi matbuot xizmatining xabar berişiça, Qarşi şahar prokuraturasi tomonidan Qarşi şahar xalq ta’limi bōlimi mansabdor şaxslari tomonidan juda kōp miqdordagi budjet mablaḡlarini talon-toroj qilinganlik holati yuzasidan Jinoyat kodeksining 167-moddasi bilan jinoyat işi qōzḡatilgan. Hozirda dastlabki tergov harakatlari olib borilmoqda.

Tergov harakatlari davomida Qarşi şahar XTB mudiri Jinoyat protsessual kodeksning 221-moddasi tartibida uşlangan bōlib, hozirda yetkazilgan moddiy zarar qoplangani va qonunçilikda kōrsatilgan boşqa holatlarni hisobga olgan holda, unga nisbatan garov ehtiyot çorasi qōllangan.

«Tergov harakatlari davomida taraflarning barça vajlari tōliq va xolisona kōrib çiqilib, natijalariga kōra qonuniy qaror qabul qilinişi ta’minlanadi. Tergov harakatlarining borişi nazoratga olingan», deyiladi xabarda.