Şort-listdagi favorit: Zelenskiy Nobel mukofotini oladimi?
Bu yil Nobel qōmitasining oldida tinçlik bōyiça mukofot borasida asosan ikkita variant turgani aytilmoqda. Qōmita yo Ukrainani, yoki iqlim ōzgarişiga qarşi kuraşayotganlarni qōllab-quvvatlaşdan birini tanlaşi mumkin. Laureat nomi 7 oktyabrda e’lon qilinadi.

Tinçlik bōyiça Nobel kimlarga beriladi?

Tinçlik bōyiça Nobel xalqlar orasida birdamlikni rivojlantirişga eng kōp hissa qōşganlarga, doimiy armiyalarni qisqartirgan yoki tugatganlarga, tinçlik kongressi ōtkazgan yoki uni raḡbatlantirganlarga beriladi.

Mukofotga hukumat va parlament a’zolari, amaldagi davlat rahbarlari, universitetlarning tarix, ijtimoiy fanlar, huquq va falsafa professorlari, mukofotning sobiq laureatlari ham nomzod sifatida kōrsatilişi mumkin.


Bu yil tinçlik yōnalişiga 343 nafar nomzod berilgan. Ularning 251 nafari şaxslar, 92 tasi taşkilotlar. Bu – nomzodlar soni bōyiça 2-rekord sanaladi. Rekord 2016 yilda qayd etilgandi. Ōşanda 376 nafar nomzod kōrsatilgan.

Nomzodlarni kim aniqlaydi?

Laureatlarni Norvegiya parlamenti tomonidan tayinlangan 5 hakamdan iborat Norvegiya Nobel qōmitasi aniqlaydi. Hakamlar odatda nafaqadagi siyosatçilar orasidan tanlanadi. Nomzodlar esa Norvegiya siyosiy partiyalari tomonidan ilgari suriladi.

Nomzodlarni kōrsatiş 31 yanvarda tugaydi. Qōmita a’zolari ōz nomzodlarini qōmitaning fevral oyidagi birinçi yiḡilişidan keçiktirmay taqdim etişlari kerak.

Qōmita barça nomzodlarni muhokama qiladi va qisqa rōyxatni tuzadi. Keyin har bir nomzod doimiy maslahatçilar va boşqa ekspertlar guruhi tomonidan baholanadi va tekşiriladi.

Qōmita har oyda bir marta yiḡilib nomzodlarni muhokama qiladi. Odatda yakuniy qaror oktyabr oyining boşida qabul qilinadi. Agar qōmita yakuniy qarorga kelolmasa, ḡolib kōpçilik ovoz beriş yōli bilan tanlanadi.

Nomzodlar orasida kimlar bor?

Nomzodlarning tōliq rōyxati sir saqlansa ham ōz nomzodini berganlar bu haqda ma’lumot berişlari taqiqlanmagan.

Sōnggi yillarda Norvegiya qonunçilari ōz nomzodlarini oşkor qilişni boşlagan.

Reuters ma’lumotiga kōra, bu yil rōyxatga ekofaol Greta Tunberg, Belarus muxolifatçilari Svetlana Tixanovskaya, Mariya Kolesnikova va Veronika Tsepkalo kiritilgan.

Bundan taşqari, rossiyalik muxolifatçi Aleksey Navalniy, Rim papasi Frensis, Britaniya tabiat teleradiokompaniyasi Devid Attenboro, Tuvalu taşqi işlar vaziri Saymon Kofe va Jahon soḡliqni saqlaş taşkiloti nomzodlari ham ilgari surilgan.

Başoratçilarning bu yilgi favoritlari orasida esa “The Kviv Independent” gazetasi, Ukraina prezidenti Volodimir Zelenskiy va BMTning qoçqinlar bōyiça agentligi bor. Kōp naşrlar bu yil mukofotni Zelenskiy olişiga işonç bildirmoqda.

Ḡolib 7 oktyabrda Toşkent vaqti bilan soat 14:00da e’lon qilinadi. Taqdirlaş marosimi 10 dekabr, ya’ni Alfred Nobelning vafot etgan kunida Oslodagi Norvegiya Nobel institutida bōlib ōtadi. Laureatga medal, diplom va 900 ming dollar pul hadya qilinadi.

Yaqin yillardagi ḡoliblar

2020 yilda tinçlik yōnalişi bōyiça Nobel mukofoti Jahon oziq-ovqat dasturiga berilgandi. World Food Programme oçlikka qarşi kuraş harakatlari, nizoli hududlardagi vaziyatni yaxşilaşga qōşgan hissasi, oçlarni uruş va mojarolar quroli sifatida foydalanişdan himoya qilgani uçun taqdirlangan. Dastur 2019 yilda 88 mamlakatda oçlikdan qiynalayotgan 110 million odamga yordamlaşgan. WFP oçlikka qarşi kuraşuvçi va oziq-ovqat xavfsizligini himoyalaydigan BMTning eng katta taşkiloti hisoblanadi.

2021 yilda esa Tinçlik bōyiça Nobel mukofoti ikki jurnalistga berilgandi. Biri – Dmitriy Muratov – Rossiyadagi kam sonli mustaqil naşrlardan biri “Novaya gazeta” boş muharriri, ikkinçisi – Mariya Ressa – Filippindagi taniqli mustaqil naşrlardan bōlmiş Rappler rahbari. Ular “demokratiya va bardavom tinçlik uçun birlamçi şart – sōz erkinligini himoya qiliş yōlidagi sa’y-harakatlari uçun” taqdirlanişgan.