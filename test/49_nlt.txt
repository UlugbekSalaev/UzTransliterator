Parranda suti

Kōpçiligimiz «quş suti» deganda, tuxum kōpirtirib tayyorlangan konditer pişiriqni tuşunamiz. Holbuki, tabiatda kōçma ma’noda emas, ōz ma’nosida ham quş suti mavjud. Parrandalar orasida polaponini sut bilan boqadiganlari ham kōp. Ayrim quşlarning hazm qiliş tizimi tekşirilganda, jiḡildonlarida sutga ōxşaş suyuqlik işlab çiqariş jarayoni kuzatilgan.

Keyingi tekşiruvlar kurk bōlgan quş jiḡildonida olti kundan sōng epetilial hujayralar kōpaya boşlaşini kōrsatdi. Natijada ōn oltinçi kundan e’tiboran quş jiḡiddonida sut işlab çiqarila boşlangan. Sut sekretsiyasi polaponlar tuxumdan çiqqaç, yana 15 kunça davom etadi. Bu muddat davomida polaponlar ana şu sut bilan oziqlanadilar. Quşlarda sut ajraliş jarayoni quyidagi şaklda rōy beradi. Miyadan uzatilgan signal natijasida gipofiz bezi prolaktin gormonini işlab çiqaradi. Prolaktin gormoni esa jiḡildon epitelial hujayralariga ta’sir kōrsatadi. Natijada jiḡildondagi epitelial hujayralar yiḡilgan yupqa qavatli «qopça»larda sut tōplanib qizilōngaçning yuqori qismidan ajralib çiqadi. Ona quş bu sutni bolasiga jiḡildonidan qusib beradi. Tadqiqotlar prolaktin gormoni muşak içiga va teri ostiga yuborilganda ham sut ajralişini kōrsatdi. Jiḡildon quşlarga ma’lum bir vaqtlarda, ayniqsa xavf-xatar paytlarida oçlikdan saqlaniş vositasi bōlib xizmat qiladi. Jiḡildon asosan kaptar va ba’zi ov qilinadigan quşlarda yaxşi rivojlangan bōladi.

Parranda suti insonlarga unçalik asqotmasa-da, polapon uçun nihoyatda sermahsul ozuqa sanaladi. Parranda suti bilan oziqlangan polaponlar dastlabki 20 kunda boşqa quşlarning polaponlariga nisbatan tezroq ulḡayişi qayd etilgan. Quş suti ozuqasiga qōşib berib ōtkazilgan tajribada jōjalarning boşqalarga nisbatan 16 foiz oḡir kelganlari kuzatilgan.

Xorijiy adabiyotlarda Pigeon’s Milk (kaptar suti) va Crop Milk (jiḡildon suti) deb yuritiladigan parranda suti tuzilişi jihatidan biroz quyuqroq bōlib sut emizuvçi hayvonlar sutiga ōxşamaydi. Şunga qaramay, ozuqaviy moddalarga juda boy hisoblanadi. Tarkibi jihatidan har xil sutlar orasida mineral, oqsil miqdori bōyiça birinçi, yoḡ miqdori bōyiça esa ikkinçi ōrinda turadi.

Qiziq tomoni şundaki, quşning modasi ham, nari ham sut ajratiş xususiyatiga ega. Polaponini ilk kunlarda sut bilan boqadigan quşlar sirasiga kaptar, musiça, qumri, flamingo va pingvin kiradi.

Flamingoning sutida yoḡ miqdori kaptarnikidan kōproq, ammo oqsil miqdori kamroq. Çunki unda sut ajraliş jiḡildon bilan çeklanmagan bōlib, uzun oşqozon-içak trakti bōylab joylaşgan bezlardan ham ajraladi. Mikroskop ostida tekşirilganda flamingo suti tarkibida kōp miqdorda oq va qizil qon tanaçalari borligi aniqlangan. Flamingo bu sut bilan bolasini rosa ikki oy, ya’ni polapondagi maxsus ozuqani ḡalvirlovçi a’zo tōliq rivojlangunga qadar boqadi.

Pingvinlar ham ba’zi şaroitlarda bolalarini sut bilan boqişadi. Ma’lumki, pingvinning nari yagona tuxumni ikki oy oyoḡi orasida olib yuradi. Modasi esa bu muddat içida oziqlaniş uçun dengizda suzadi. Pingvin bolasi tuxumdan çiqqaç, onasi bir neça kun keçikkan taqdirda, otasining qizilōngaçidan ajralgan suti bilan oziqlanadi.

Yuqorida aytib ōtilgan turli xil tuziliş va yaşaş şaroitiga ega uç toifa parranda polaponlarining ulḡayişi uçun yoḡ, oqsil va mineral juda zarur. Bu polaponlarga eng qiyin paytda (masalan, flamingolarda ozuqa filtri rivojlanmagan, pingvinlarda esa onasi keçikkan paytda) kutilmagan joydan (ya’ni jiḡildon yoki qizilōngaçdan) sut ajralişini, naslning davom etişi uçun kōrsatilgan ōziga xos ilohiy mehr va muruvvat namunasi sifatida baholaş mumkin.