Sanksiyalardan kim kōproq aziyat çekadi: Ḡarbmi yoki Rossiya?
Ukrainadagi harbiy harakatlari ortidan Ḡarb mamlakatlari Rossiyaga nisbatan misli kōrilmagan darajada kōp va oḡir sanksiyalarni joriy etgandi. Oradan 6 oy vaqt ōtdi. Yevropa mamlakatlari iqtisodiy inqiroz bilan kuraşmoqda, Rossiya esa uruşni davom ettirmoqda. Sanksiyalar qançalik darajada işlayapti ōzi?

Ḡarbning Rossiyaga qarşi çeklovlari va ularning ta’siri bōyiça turli fikrlar mavjud. Ba’zilar sanksiyalar allaqaçon bumerang kabi Ḡarb davlatlarining ōziga ham ta’sir qilişni boşlagani, boşqalar esa, uzoq davom etadigan ōyinda ḡolib oxirida ma’lum bōlişiga e’tibor qaratiş kerakligini ta’kidlamoqda.

Vladimir Putinning fikriça, «Rossiyaga qarşi iqtisodiy blitskrig barbod bōldi» va sanksiyalar Yevropada hukumatlar almaşinuvi bilan yakunlanadigan inqirozga sabab bōladi.

Ḡarb esa «Rossiya iqtisodiyoti birinçi bōlib qulaşi, çunki u xomaşyo eksportiga asoslangani»ni aytişmoqda. Ōnlab yillar davomida Rossiya Ḡarb texnologiyasi, sarmoyasi va bozorlariga qattiq boḡlangan holda yaşadi. Endi esa yillar davomida yuzaga kelgan bōşliqni içki manbalari va boşqa taşqi bozorlarni topiş orqali tōldirişi kerak bōladi. Uruşdan keyin ham jahon tartiboti me’yorlarini buzgan davlat bilan osonlikça heç kim dōst bōlişni va savdo qilişni xohlamaydi.

Uruş Ḡarbning yagona boş oḡriḡi emas. Rivojlangan mamlakatlar iqtisodiyotiga pandemiya, Xitoy va boşqa mamlakatlarda işlab çiqariş va savdodagi uzilişlar, markaziy bank stavkalari kōtarilişi, uzoq vaqtdan beri davom etayotgan mehnat bozori muammolari, immigratsiya, aholi qarişi, tabiiy resurslar yetişmasligi, iqlim ōzgarişi kabi omillar ham ta’sir ōtkazmoqda.

Qirqdan ortiq mamlakatlar Rossiyaga qarşi sanksiyalarni qōllab-quvvatladi: ular orasida nafaqat AQŞ, Yevropa Ittifoqi va ularning eng yaqin ittifoqçilari, balki Tayvan, Janubiy Koreya, Şveytsariya va Albaniya kabi asosan betaraf qoladigan davlatlar ham bor.

Ukrainadagi tinç hayot rus dunyosi kelişi bilan yakunlandi.
Sanksiyalar rōyxatiga tuşgan rossiyalik oligarxlarning 30 milliard yevrolik aktivlari, Rossiya Markaziy bankining 300 milliard yevroga yaqin oltin-valuta zaxiralari muzlatib qōyildi.

Ḡarb Rossiya olmosi, neft va kōmiridan voz keçdi, jahon moliya tizimidan uzib qōydi, asbob-uskunalar va haşamatli tovarlar sotişni taqiqladi, rus elitasi uçun çegaralarini yopdi va ularning hisobraqamlari, yaxtalari va kōçmas mulklarini xatladi.

Aslini olganda, bu qarama-qarşilikning boşlanişi. Muzlatilgan aktivlar musodara qilinmagan bōlsa-da, sanksiyalarni bekor qiliş şartlari ham işlab çiqilmagan. Şimoliy Koreya yoki Eron keysidan farqli ravişda, Ḡarb çeklovlar qanday şaroitda Rossiyadan olib taşlanişi mumkinligini muhokama qilişni ham boşlagani yōq.

Sōrovnomalarga kōra, Rossiyaning eng yirik savdo şerigi bōlgan Yevropa aholisining 62 foizi Kremlni Ḡarbdan tōliq izolyatsiya qiliş va barça iqtisodiy aloqalarni uziş siyosatini qōllab-quvvatlaydi.

Boşqa davlatlar, xususan, Xitoy va Hindiston sanksiyalarga qōşilmadi. Ammo rus bozorini tark etayotgan Ḡarb kompaniyalari kabi, kōplab osiyolik işbilarmonlar ham jahon iqtisodiyotining atigi 2 foizini taşkil etuvçi Rossiya bilan aloqalarni saqlab qoliş uçun Ḡarb bozorini yōqotiş xavfiga tayyor emas.

Kim kōproq jabr çekmoqda: Rossiyami yoki Ḡarb?

XVJning oxirgi hisob-kitoblariga kōra, iqtisodiy qarama-qarşilikning dastlabki oylarida Rossiya iqtisodiyoti kutilganidan ham ança yaxşi kōrsatkiçlarni qayd etgan, aksinça, Yevropa mamlakatlari iqtisodiyoti esa kutilganidan ham kōproq zarar kōrgan.

Ikkita asosiy sabab: Rossiyaga tōliq embargo joriy qilinmagani va mamlakat eksport qiladigan energiya resurslar rekord darajada qimmatlaşgani, şuningdek, hukumat tomonidan tartibga solişning keskin kuçaytirilişi tufayli içki iste’molning sezilarli darajada kamaymagani rasmiy Kremlga oḡir iqtisodiy inqirozni çetlab ōtişga yordam bermoqda.

Ōz navbatida, energiya narxlari oşişi va ta’minotdagi uzilişlar, Xitoydagi COVID-19 çeklovlari Yevroittifoqda iste’mol va işlab çiqariş jarayoniga putur yetkazdi.

YeI Rossiya neftiga embargo qōygan. Ammo hozirça tōliq emas va bu faqat qişga qolgan.
Iqtisodçilar fikriça, rasmiy Kremlning hozirgi ustunligi xayoliy va vaqtinçalik bōlib, Rossiya Yevropadan bir neça baravar kōproq zarar kōrişi mumkin. Ḡarb allaqaçon iqtisodiyotini yangi voqelikka moslaştirişni boşlagan, ularda ulkan moliyaviy, tabiiy va inson resurslari mavjud. Şuningdek, iqtisodiy munosabatlar faqatgina Rossiya bilan tōxtatildi, rivojlanayotgan dunyoning qolgan davlatlari, xususan Xitoy va Hindiston bilan savdo aloqalari davom ettirilmoqda.

Rossiya esa ōzining eng boy bozori, texnologiya va pulning asosiy manbasini yōqotmoqda. Eksport tuşumlari va zaxiralarning vaqtinçalik ōsişidan işlab çiqariş, import va iste’moldagi pasayişlarni niqoblaş uçun foydalanilmoqda va bu sanksiyalar hali tōliq kuçga kirmagan şaroitda yuz bermoqda.

Robert Şuman tadqiqot markazi iqtisodçilari Ḡarbning Rossiyaga qarşi tōliq savdo embargosi ​​natijalarini simulyatsiya qilib çiqişdi. Qayd etilişiça, Rossiya iqtisodiyoti 14 foizga, Yevropa iqtisodiyoti 0,7 foizga pasayişi mumkin.

Mutaxassislarga kōra, zarar har bir davlat uçun teng darajada bōlmaydi, biroq Ḡarb davlatlarining heç biri YaIMning 1,6 foizdan kōproḡini yōqotmaydi.

Sanksiyalarga qōşilmagan davlatlar Rossiyaga Ḡarbdagi hamkorlari ōrniga muqobil tanlov topişga yordam beriş evaziga ma’lum miqdorda pul işlab olişi mumkin. Biroq, tovarlarni yetkazib beriş xarajatlari ōsişi oxir-oqibat Rossiya foydasini keskin kamaytiradi. Iqtisodçilar Xitoy, Hindiston va Turkiya misolida buni hisoblab çiqişgan.

Sanksiyalar iş beradimi?

Sanksiyalar samaradorligini baholaşda ularning maqsadi, muddati va kōlamini hisobga oliş muhim.

Yevropa sanksiyalarga uçragan rossiyaliklarning 30 mlrd yevrolik aktivlarini bloklagan yoki muzlatgan.
Birinçidan, sanksiyalardan maqsad nima: uzoq muddatli davrda Rossiyaning harbiy maşinasini zaiflaştirişmi yoki imkon qadar tezroq sulhga erişiş? Ḡarb yetakçilari uzoq muddatli davrga mōljallangan rejalar haqida gapirişmoqda. Bundan taşqari, iqtisodçilar fikriga kōra, Rossiya bir yarim yil uruş olib boriş uçun yetarli darajada mablaḡga ega. Bu şuni anglatadiki, frontdagi vaziyat sanksiyalar samaradorligini baholaşdagi asosiy mezon emas.

Ikkinçidan, vaqt masalasi. Moliyaviy sanksiyalar uruş boşlanganidanoq joriy etildi, ammo savdo sanksiyalarini amaliyotga tatbiq qiliş bir neça oyga çōzildi: Rossiya kōmiriga embargo avgust oyiga kelibgina kuçga kirdi, neft embargosini ​​butunlay joriy qiliş qişgaça qoldirildi.

Xulosa çiqarişga hali erta, çeklovlarning ta’siri vaqt ōtişi bilan sezila boşlaydi, deb hisoblaşmoqda Ḡarb rasmiylari.

«Sanksiyalar Rossiyaga kuçli iqtisodiy bosim ōtkazmoqda va bu kuçayib bormoqda. Kreml iqtisodiy barqarorlik «rasmini çiziş» uçun harakat qilayotgan bōlsa-da, raqamlar buning aksini kōrsatmoqda. Sanksiyalar vaqt ōtişi bilan yanada kuçayadi», dedi AQŞ Davlat kotibi Entoni Blinken.

Uçinçidan, sanksiyalar kōlami. Ḡarb tōḡri harakat qilyaptimi? Bu savolga aniq javob berişning imkoni yōq, çunki tarixda heç qaçon yirik yadroviy resurslarga ega davlatga nisbatan bunday sanksiyalar bosimi qōllanmagan. Boşida Ḡarb qat’iyat bilan harakat qildi, endi esa keyingi qadamlarni qōyişdan oldin oqibatlarini diqqat bilan baholamoqda.

Kollektiv Ḡarbda iqtisodiy bosim ōtkazişning muhim arsenallari mavjud. Ayrim siyosatçilar va iqtisodçilar uni zudlik bilan faollaştiriş kerak deyişsa, boşqa bir guruh şoşilmaslik kerak deb hisoblamoqda.

Zaxirada ikkita asosiy qurol bor: ikkilamçi sanksiyalar va tōliq savdo embargosi. Şu paytgaça Ḡarb Rossiyaga qarşi ikkilamçi ekstraterritorial sanksiyalarni qōllab, uçinçi davlatlardan ularga rioya qilişni talab qilmadi.

Ḡarb Rossiyadan metallar, oziq-ovqat mahsulotlari va eng muhimi, energiya resurslarini sotib olişda davom etmoqda va tōliq savdo embargosi joriy qilganiça yōq. Tōḡri, AQŞ, Buyuk Britaniya va yana ba’zi ittifoqçi davlatlar Rossiyadan neft, gaz, kōmir va neft mahsulotlari import qilişdan butunlay voz keçişdi, ammo ularning umumiy savdodagi uluşi bir neça foizlarnigina taşkil qilgan, xolos.

Yevropa ham yaqin yillarda Rossiyadan qilinadigan import ōrnini bosa olmaydi. YeI barça iste’mol qilinadigan energiya resurslarining 55 foizdan ortiḡini import qiladi, Rossiya esa asosiy eksportyor hisoblanib, umumiy iste’molining deyarli 25 foizini yetkazib berib kelgan va neft va gaz eksportidan kuniga 1 milliard yevrogaça daromad olgan. Ba’zi hisob-kitoblarga kōra, birgina uruş boşlanganidan beri Yevropa Ittifoqi Rossiyaga neft va gaz uçun 80 milliard yevrodan ortiq pul tōlagan.

Iqtisodçilar Rossiyaga qarşi iqtisodiy sanksiyalar savdo embargosisiz samarali bōladimi yoki yōqmi degan savolga aniq javob berayotgani yōq.

«Moliyaviy sanksiyalar sarmoyani import qiluvçi va hisob taqçilligiga ega bōlgan mamlakatlarga nisbatan juda yaxşi ta’sir kōrsatadi. Masalan, 2018 yilda AQŞning Turkiyaga kiritgan sanksiyalari inqiroz va iqtisodiy tanazzulga olib keldi. Ammo Rossiya bilan bu amaliyot işlamaydi, çunki uşbu mamlakatda profitsit bor va ōzi kapital eksport qiladi», deydi Institute of International Finance markazi eksperti Robin Bruks.

«Moliyaviy sanksiyalar ōrniga Rossiya eksportiga embargo qōyiş kerak. Lekin bunday qilinmayapti. Biz şunçaki oḡriq keltiradigan joyga urişni istamaymiz», deya qōşimça qilgan u.

Strategik va xalqaro tadqiqotlar markazi xodimi Jyerar Dipipponing fikriça, Ḡarb Rossiya eksportining yagona xaridori emas, şu jihatdan savdo embargosi ham kutilgan natijani bermasligi mumkin.

«Agar biz Rossiyani valuta tuşumlarining 30 foizidan mahrum eta olgan taqdirimizda ham, harbiy xarajatlarini moliyalaştiriş uçun yetarli miqdordagi mablaḡga ega bōladi», deydi MRBda 11 yil katta iqtisodiy tahlilçi bōlib işlagan Dipippo.

Ba’zi mutaxassislar Ḡarbning ōziga ham qimmatga tuşayotgan eksport embargosi ōrniga, Rossiya importiga kiritilgan çeklovlar samaraliroq bōladi, deb hisoblaşmoqda.

Jumladan, asli rossiyalik, Ikkinçi jahon uruşigaça bōlgan vaqtdagi sovet iqtisodiyotiga oid kitoblar muallifi, Uorik universiteti professori Mark Harrisonning tuşuntirişiça, Rossiyaga uskunalar va texnologiyalarni yetkazib berişni taqiqlaş va import uçun tōlov qobiliyatini pasaytiriş samaraliroq hisoblanadi. Eksport daromadlari Rossiyaga uruşni moliyalaştirişda unçalik yordam bermaydi va kelayotgan daromad faqat valuta zaxiralari hajmini oşirişgagina hissa qōşadi. Eng muhim jihat, Rossiya kōrayotgan daromadlari evaziga çetdan heç nima sotib ololmasligi kerak.

Rossiya va Yevropa ōrtasidagi neft-gaz dōstligi nihoyasiga yetdi.
Ḡarbda inqiroz boşlanadimi?

Ḡarb ham, Rossiya ham sanksiyalar duşmanga kōproq zarar yetkazişini takrorlaşdan çarçamayapti. Ōz navbatida, har ikki tomon ham iqtisodiy yōqotişlarni boşdan keçirayotganini tan oladi.

Putin Yevropa uçun iqtisodiy inqiroz siyosiy inqiroz bilan yakunlanişi va muqarrar ravişda tanazzulga olib kelişiga işonadi.

«Biz pandemiya bilan kuraşdik, koviddan xalos bōliş uçun pul topdik, Rossiya agressiyasi oldida ham xuddi şunday birlikni namoyiş etdik. Işonçim komilki, energiya inqirozidan ham birgalikda omon qolamiz», deya ta’kidlagan Yevrokomissiya rahbari Ursula fon der Lyayyen.

1972 yilgi blekaut. Yevropaliklar bu birinçisi emasligini yodga olişmoqda
«Dunyo tartibotining beqarorlaşuvi gumanitar, energetika va oziq-ovqat inqirozini keltirib çiqardi. Bu Rossiya va uning tanlovi. Murosaga işora yōq, çunki bizning erkinligimiz va dunyo tinçligi xavf ostida», dedi Fransiya prezidenti Emmanuel Makron.

Britaniyaning Fransiya siyosati bōyiça yetakçi ekspertlaridan biri, professor Midj Rahmanning sōzlariga kōra, Makron inqirozdan çarçagan aholi ōrtasida kuzda boşlanadigan norozilik tōlqiniga tayyorgarlik kōrişni boşlagan.

European Council on Foreign Relations markazi tomonidan Yevropaning 10 ta mamlakatida ōtkazilgan oxirgi sōrov natijalariga kōra, yevropaliklarning 42 foizi ōz mamlakatlari rasmiylari Ukrainadagi uruşga haddan taşqari kōp e’tibor qaratmoqda, deb hisoblaydi. Ovoz berganlarning 36 foiz buni tōḡri deb hisoblaydi. 

«Sōrovlar Yevropaning kōpgina davlatlarida rasmiylarning olib borayotgan siyosati va jamiyatdagi kayfiyat ōrtasidagi tafovut ortib borayotganini kōrsatmoqda», deydi ECFR tadqiqotçilari.

Ruminlar (58 foiz), polyaklar (52 foiz) va italiyaliklar (48 foiz) uruş tufayli hukumat bizga kam e’tibor qaratmoqda, deb hisoblaydi. Skandinaviyaliklar va inglizlar esa hukumatga nisbatan kamroq şikoyat qilgan.

Yevropaliklar Rossiyadan qōrqişadi. Ular atom bombasi taşlanişi (61 foiz) yoki ularga hujum qilinişidan (42 foiz) xavfsiraşmoqda. Şuningdek, energiya resurslar narxi oşişi (61 foiz) ham eng qōrqinçli holatlardan biri sifatida baholangan.

Sanksiyalarni vaqtinça yumşatiş yoki ularni kuçaytiriş ijtimoiy kayfiyatdan kelib çiqib olib boriladigan muhokamalarga boḡliq. Şu bilan birga, Rossiyaga nisbatan jamoatçilik fikri keskin ōzgarmas ekan, eski munosabatlarga qaytiş ham imkonsiz bōlib qolaveradi.

«Yevropaning Rossiya bilan aloqalarini eng kamida ōrta muddatli istiqbolda tiklab bōlmaydi. Yevropaliklar Rossiyani ōz siyosiy hamjamiyatiga yoki boşqa tuzilmalariga integratsiyalaşuvini tasavvur qila olişmaydi. Ular Rossiyasiz kelajakka tayyorgarlik kōrişmoqda», deyiladi ECFR olimlari hisobotida.

Tarixdagi eng qattiq sanksiyalar

Ilgari ham bir qança omillar: inson huquqlari buzilişi, Kreml muxolifatlariga qarşi maxsus operatsiyalar, AQŞdagi saylovlarga aralaşiş, kiberhujumlar va 2014 yilda Qrim egallab olingani va Donbassda beqarorlik yuzaga keltirişi ortidan Rossiyaga nisbatan bir qança sanksiyalar qōllangan.

Ammo avvalgi çeklovlar asosan Putinga yaqin odamlar va mudofaa sanoatini nişonga olgan. Ukraina hududida harbiy harakatlar boşlanganidan keyin hammasi ōzgardi. Ḡarbning yangi sanksiyalari joriy qiliniş tezligi bōyiça ham, çeklovlar kōlami bōyiça ham, ularni qōllab-quvvatlagan mamlakatlar soni bōyiça ham zamonaviy tarixda misli kōrilmagan raqamlarni aks ettirmoqda.

Oldingi sanksiyalar axloqiy xarakter kasb etgan bōlsa, uruşdan keyingilari amaliy jihatdan ham jiddiy ta’sirga ega va Rossiyani tiyib turişga qaratilgani bilan xarakterlanadi.

Sanksiyalar qanday şaroitlarda va qaysi şartlar bajarilgan taqdirda olib taşlanişiga aniqlik kiritilmagan. Ularning asl maqsadi – Ikkinçi jahon uruşidan keyin Yevropada eng yirik uruşni boşlagan harbiy-siyosiy maşinani ōçiriş va demontaj qilişga qaratilgan.

Rossiya savdo imtiyozlari, Ḡarb kreditlari, mutaxassislari, sarmoyalari va texnologiyalarini yōqotdi. Umuman olganda esa, rasmiy Kreml oldida muqobil tanlovlar yōq, bu esa mamlakatni rivojlangan dunyodan ajralgan holda yaşaşga va uzoq muddatli turḡunlikka mahkum qilişi mumkin.