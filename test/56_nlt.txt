Qaysi davlatda odamlar eng kōp millionerga aylangani ma’lum bōldi
Ōtgan yili dunyoda boy odamlarning soni tez sur’atlar bilan ōsdi, bunga fond bozori va uy-joy narxlaridagi ōsiş tufayli erişilgan. Bu haqda CNN xabar bermoqda.

Credit Suisse’ning sōnggi yillik boylik hisobotiga kōra, ōtgan yili 5,2 million kişi millionerga aylangan, ularning deyarli yarmi AQŞda bu natijaga erişgan.

Bu joriy asrda qayd etilgan mamlakatlardagi millionerlar sonining eng katta ōsiş kōrsatkiçidir, — deyiladi xabarda.
Ma’lumotlarga kōra, dunyo bōylab millionerlarning umumiy soni 2021-yil oxiriga kelib 62,5 millionni taşkil qilgan.

20-sentabrda e’lon qilingan hisobotda aytilişiça, ōtgan yil oxirida global umumiy boylik 9,8 foizga ōsib, 463,6 trillion dollarni taşkil qilgan.

Reklamani yopiş
Iqtisodiyoti yetakçi ikki davlat — AQŞ va Xitoy uy xōjaliklari boyligi bōyiça eng katta ōsişga erişgan, undan keyin Kanada, Hindiston va Avstraliya joylaşgan.
 
Bunday ōsişga erişişda har bir mamlakatga 2021-yilda iqtisodiy işlab çiqarişning sezilarli ōsişi va uy-joy yoki fond bozorlaridagi kuçli faollik yordam bergan bōlişi mumkin.

Bu pandemiya davrida sezilarli darajada yomonlaşgan global tengsizlikni yana bir bor kuçaytirdi.

Jahon banki ma’lumotlariga kōra, 2020-yil global qaşşoqlikka qarşi kuraşda tarixiy muvaffaqiyatsizlik yuz bergan, bunda dunyodagi eng kambaḡal aholi soni 20 yil içida birinçi marta kōpaygan.

Ōşandan beri umumiy qaşşoqlik kōrsatkiçi yana bir oz pasaygan bōlsa-da, bu yil yana pandemiya, Ukrainadagi uruş va inflyatsiyaning uzoq davom etayotgan oqibatlari tufayli ōn millionlab odamlar ōta qaşşoqlikda yaşaşi mumkin.

Avvalroq keyingi yillarda millionerlar soni keskin oşişi kutilayotgani haqida xabar berilgandi.