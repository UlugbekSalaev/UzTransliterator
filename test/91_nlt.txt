Qaşqadaryoda talaba “foizsiz onlayn kredit” niqobi ostida fuqarolarning plastik kartasidagi pullarni yeçib oldi
Talaba Telegram messenjeri orqali "Agrobank foizsiz kreditlar" nomli guruh oçgan va u yerda kōrsatgan havolasi orqali fuqarolarning pullarini yeçib olgan.

Foto: IIV Kiberxavfsizlik markazi
IIV huzuridagi Kiberxavfsizlik markazining xabar berişiça, Qaşqadaryo viloyati Kasbi tumanida yaşovçi fuqaro S.F. IIBga ariza bilan murojaat qilib aldov yōli bilan “foizsiz onlayn kredit” niqobi ostida plastik kartasidagi pullarni yeçib olgan şaxsga çora kōrişni sōragan.

U arizasida, Telegram messenjeri orqali taklif qilingan “Agrobank foizsiz kreditlar“ sarlavhali guruhga kirib, undagi e’lon bōyiça onlayn kredit olmoqçi bōlib, bank karta ma’lumotlarini havolaga kiritgani, şundan sōng uning kartasidagi jami 2,3 million sōm pullari noma’lum şaxs tomonidan yeçib olinganini ma’lum qilgan.

Tezkor-qidiruv tadbirlari natijasida uşbu jinoyatni Qaşqadaryo viloyati Kasbi tumanida yaşovçi universitet talabasi, 2002 yilda tuḡilgan M.M. sodir etgani aniqlangan. Dastlabki suriştiruv davomida uning boşqa jinoiy qilmişlari ham foş etilgan.

Qayd etilişiça, M.M.ga nisbatan Jinoyat kodeksining 169-moddasi 3-qismi bilan jinoyat işi qōzḡatilib, hozirda tergov harakatlari olib borilmoqda.

Avvalroq, Koson tumanida boḡça tarbiyaçisi ōz hamkasblarining bank kartasidagi pullarni ōḡirlagandi.