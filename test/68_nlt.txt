“Rossiyadagi vatandoşlar tinçligi uçun diplomatik işora” - Mirziyoyevning Putinga orden bergani faollar nigohida
Şavkat Mirziyoyev 70 yoşini qarşi olayotgan Rossiya prezidentiga “Oliy darajali dōstlik” ordenini sovḡa qilganiga blogerlar uçta ehtimoliy sababni keltirib ōtdi. Bu – avvalroq Putin hadya qilgan Nevskiy ordeniga javob bōlgani, Rossiyadagi ōzbeklarning tinçligini ōylab şunday qarorga kelingani aytilyapti. Qolaversa, Ōzbekiston yetakçisi xuddi şunday ordenni ōtgan oyda Xitoy raisiga ham bergandi: “Putinni quruq qoldirib bōlmasdi”.

Foto: Prezident matbuot xizmati
Ōzbekiston prezidenti Şavkat Mirziyoyev Rossiya prezidenti Vladimir Putinni «xalqlar ōrtasidagi dōstlik riştalarini rivojlantirişga qōşgan ulkan şaxsiy hissasi hamda 70 yoşga tōlgani munosabati bilan» «Oliy Darajali Dōstlik» ordeni bilan taqdirladi.

Ōzbek jamoatçiligi vakillari tomonidan bu yangilikka tezlikda reaksiya berildi. Xususan, huquqşunos bloger Xuşnudbek Xudoyberdiyev buni oldinroq Ōzbekiston prezidentiga berilgan ordenga javob sifatida baholadi.


«Menimça, bu kōproq sal avvalgi mukofotga javob sifatida berilgan bōlsa kerak. Ya’ni joriy yil iyul oyida Şavkat Mirziyoyevning tuḡilgan kuni arafasida Putin davlatimiz rahbarini Aleksandr Nevskiy ordeni bilan mukofotlaş haqidagi farmonni imzolagandi.

Bugungi orden hozirça eng katta iqtisodiy hamkorimizga diplomatik «bor tovoḡim, kel tovoḡim» tarzida berilganga ōxşaydi», deydi u.

Davletovuz kanali muallifi ham şu fikrni davom ettirib, buni Rossiyadagi ōzbekistonlik mehnat muhojirlari xavfsizligini ham kōzlab qilingan diplomatik harakat deb hisoblaşini yozdi.

«Prezidentga ham oson emas. Butun dunyo yuz ōgirib, «toksiçnyy» siyosatçiga aylangan odam bilan, xohlaymizmi-yōqmi, Ōzbekiston murosa qilişga majbur. Siyosatçilarimiz tili bilan aytganda, 3 millionga yaqin ōzbekistonlik Rossiyada işlayapti, hayot keçiryapti. Şu ma’noda bu mukofotni ōşa fuqarolarimiz taqdiri uçun, tinçligi, xavfsizligi yōlida hadya, diplomatik işora, deb tuşuniş mumkin.

Qolaversa, yaqinda Xitoy rahbari Si Jinpingga ham şu mukofot berilgandi. Putinni quruq qoldirib bōlmasdi», deya yozadi bloger.

Siyosatşunos Kamoliddin Rabbimov Ōzbekiston rahbariyatining bu qarorini “ança vazmin va narigi tarafni vazminlaştiradigan”, “çiroyligina şarqona diplomatiya” deb ta’rifladi.

“Ōzbekiston prezidenti Mirziyoyev bugun tuḡilgan kuni, ya’ni 70 yilligini nişonlayotgan V.Putinni Ōzbekistonning “Oliy Darajali Dōstlik” ordeni bilan mukofotlabdi. Iyul oyida V.Putin Ōzbekiston prezidentini “Aleksandr Nevskiy” ordeni bilan mukofotlagan edi. Asimmetrik javob: orden beriş, tuḡilgan kun bōlsa, tuḡilgan kun-da!

Kerak bōlsa, ança vazmin va narigi tarafni vazminlaştiradigan javob ham. Sababi, har bir davlatda, ordenlarning iyerarxiyasi bōladi. Masalan, Ōzbekistonda “Amir Temur ordeni”, “Ōzbekiston Qahramoni” ordeni kabi unvonlar eng yuqorida turuvçi oliy mukofotlar hisoblanadi. Uşbu iyerarxiyada “Oliy Darajali Dōstlik” ordeni, nazarimda, eng yuqoridan pastroqda, yoki ōrtadan yuqoriroqda turuvçi ordenlardan.

Nazarimda, Ōzbekiston tarafi vazmin va mulohazali javob qaytardi. Ordenni olişdan boş tortiş, bir tomondan boşqalarning (Qozoḡiston) işini takrorlaş, ikkinçi tomondan konfliktli demarş bōlardi. Birinçi savdo-iqtisodiy hamkor bilan tep-tekis joyda zōriqişga boriş, kimga kerak? Ōzbekiston tarafi ordenni olib, vaqti kelganda, ōzining boşqalarga keng beriladigan ordenini berib, munosib javob qaytardi. Çiroyligina şarqona diplomatiya!” – deya yozdi Rabbimov.

“Amerika ovozi” muxbiri Navbahor Imomova ham bu borada fikr bildirib, mazkur mukofot Toşkent va Moskva ōrtasidagi munosabatlar qançalik çuqurligini kōrsatişini ta’kidladi.

“Millionlab ōzbek muhojirlari, milliardlab biznes va investitsiya loyihalari hamda xavfsizlik sohasidagi aloqalar Rossiyaning ta’sir kuçi demakdir.

Moskva va Putin haqida men Toşkentdan kōp eşitaman: siyosiy, iqtisodiy, ijtimoiy va madaniy jihatdan Rossiyadan uzoqlaşiş Ōzbekiston uçun imkonsiz. Mustahkam aloqalardan kōrilayotgan manfaat haqida kuçli argumentlar bor. Kōpçilik ehtiyotkor bōlişga çaqirsa ham, Ōzbekiston nima uçun Rossiya bilan yaqin bōlişga majbur bōlayotganini tuşunadi.

Umuman olganda, ōzbek siyosatçilari Ōzbekiston Rossiya bilan aloqalarda mustaqillikni xatarga qōyişi haqidagi fikrlarni rad etadi. Ular aloqalarning ikki tomonlama manfaatli ekani, Rossiya eng katta iqtisodiy va harbiy kuç sifatida hatto hozirgi holatida ham gigant hamkor ekanini aytişadi. Orden almaşişlar ana şu pozitsiyani eks ettiradi”, – deya yozdi Navbahor Imomova.

Ma’lumot uçun, bu – Putinga berilgan birinçi Ōzbekiston ordeni emas. U 2008 yil 20 fevralda birinçi prezident Islom Karimov farmoni bilan «Buyuk xizmatlari uçun» ordeni bilan taqdirlangan.

Bundan taşqari, Putin – xorijiy va MDH davlatlarining bir qança ordenlari laureati hamdir:

«Oltin Qiron» ordeni. Qozoḡiston. 2004 yil 8 yanvar.
I darajali Ismil Somoniy ordeni. Tojikiston. 2007 yil 6 oktyabr
Xalqlar dōstligi ordeni. Belarus. 2013 yil 14 mart
Hamkorlikni rivojlantirişdagi xizmatlari uçun ordeni. Turkmaniston. 2017 yil 1 oktyabr
I darajali Manas ordeni. Qirḡiziston. 2017 yil 22 noyabr
Dōstlik ordeni. Xitoy. 2018 yil 8 iyun
Qozoḡistonning birinçi prezidenti — Nursulton Nazarboyev ordeni. Qozoḡiston. 2019 yil 27 may.