“Galaktikalik bola” “Sehrli qalpoqça”ni yengadimi?

Yoxud nega bolalar adabiyotida ilmiy-fantastik asarlar kam yozilmoqda?

Sa’dullo Quronovning “Galaktikada bir kun” asariga nima uçun qiziqib qolganimni bilasizmi? Çunki tinimsiz galaktika haqidagi hikoyalar aytadigan ōḡlim Elşodbekning astronomiya, fizika, kimyo borasidagi savollariga javob izlaşdan çarçagan edim. Şu kitobni qōliga tutqazgan kunimdan boşlab ōḡlimning çehrasi ançagina oçilib qoldi. Kitobga dastxat yozdirib olayotganimizda Sa’dullo Quronov: “Opa, ōḡlingizni nega sizlab gapirasiz, vodiylik bōlganingiz uçunmi?” – deb sōrab qoldi. “Farzanding sen javobini bilmaydigan savollarni beraverganidan keyin xijolat bōlib sizlab yuborar ekansan-da…” – dedim. Ha, bugungi kun bolasining mehrini qozoniş oson emas. Xōş, unda yozuvçi koinotsevar bōlib borayotgan XXI asrning zukko bolalari e’tiborini qanday qilib ōz asariga jalb eta oldi? “Uşbu savolga javob topişni istasangiz, kitob taqdimotiga kelinglar”, – dedi Sa’dullo Quronov.

Şunday qilib… Belgilangan kuni “Galaktikada bir kun” nomli ilmiy-fantastik asar taqdimotida iştirok etiş uçun Ōzbekiston Yozuvçilar uyuşmasiga ōḡlim Elşodbek bilan oşiqib bordik. Yaxşiyam borganimiz, taniqli olimlar, şoirlar va yozuvçilarning bolalar adabiyoti borasidagi e’tiborga molik mulohazalarini tingladik. Va taassurotlarimizni saralab gazetxonlar e’tiboriga havola etişga ahd qildik.

Vaqtdan ōzib yaşaydigan yozuvçi

– Sa’dullo Quronov eng yoş sinçilarimizdan, eng yoş fan doktorlarimizdan deb faxrlanib yurar edim, – deydi adabiyotşunos olim Qozoqboy Yōldoşev. – Vaqtdan ōzib yaşaydigan bu yigit nafaqat ilmiy salohiyati, balki badiiy salohiyati bilan ham meni hayratga soldi. Faqat ōzimizning qobiḡimiz bilan çegaralanib qolmay ōzbek adabiy hodisalariga jahoniy kōz bilan qaraydigan yaxşi tadqiqotçi desam, menga qōnḡiroq qilib, ilmiy-fantastik asar yozdim, deb qoldi… Tōḡrisini aytiş kerak, keyingi yillarda bolalar nasri oqsab qoldi. Biz haliyam Ōzbekiston xalq yozuvçisi Xudoyberdi Tōxtaboyevning daryosida suzib yuribmiz. Holbuki, bu ustoz yozuvçimiz 60 yildan beri ijod qilmoqda. Endi biz yangi bosqiçga kōtarilişimiz kerak emasmi? Boz ustiga ōzbek millatining qiziqiş doirasi kōpinça “oşqozonning istaklari”, ya’ni gastronomik qiziqişlar bilan çegaralanib qolmoqda. “Galaktikada bir kun” deb nomlangan ilmiy-fantastik asarni ōqib çiqqaç, bildimki, millatimizga ma’rifiy dard ilaşib, va nihoyat, dunyoni tanimoq taşvişiga tuşibdi. Sa’dullo Quronov bu asari orqali mening kōz ōngimda şunçaki ilmiy-fantastikaga qiziqqan ijodkor emas, balki qōli kelişib qolgan iqtidorli yozuvçi sifatida namoyon bōldi. Ahmadning tuşi, tuşdagi ōzaro olişuvlar tasvirining realligi, 2036 yilda ham onaning ona sifatida, otaning ota sifatida ōz ōrnida bōlişi, bola kōplab muammolarini otasiga emas, onasiga aytişi kabi holatlar asarning ōzimizning milliy ruhda bitilganidan darak beradi.

Tasvir çuqurlaşib borgani sayin yozuvçi odamzot rivojlanişi natijasida ōzini ōzi halok qilmasmikan, odamzot yuksalyapman deb tubanlikka ketib qolmayaptimikan, degan umumbaşariy, kōpçilikni ōylantiradigan masalalarni ham bilintirmay, sezdirmay, yalanḡoçlantirmay kitobxonga aytib keta olgan. Aytiş mumkinki, Sa’dullo Quronov Hojiakbar Şayxovdan keyin tamomila tōxtab qolgan bolalar adabiyotining ilmiy-fantastik asarlar karvonini jildira olgan. Şuning uçun yozuvçini çin dildan qutlayman.

Kamçiliklarga kelsak, asarning tiliga sal işlov beriş mumkin edi. Men yozuvçining ōziga ham tilni individuallaştiriş, ya’ni boşqa sayyoradagi pakana odamlarning bir-biridan tili orqali farqlanişi kerakligini aytgan edim. Hamonki qōlga qalam olganidan keyin ijodkor har bir tasvir, voqea işonçli va kitobxonga qiziqarli bōlişini ta’minlaşga intilişi zarur. Keyingi asarlarida yozuvçi bu kabi mulohazalarimizni e’tiborga oladi, degan umiddaman.

“Akademnaşr” da tuḡilgan qahramonlar

“Akademnaşr” naşriyoti boş muharriri, taniqli noşir Sanjar Nazar sōzlariga kōra, “Galaktikada bir kun” asari tasodifan yaratilgan. “Jajji akademik” jurnalining boş muharriri Sa’dulla Quronov jurnalning yangi naşrini bosmaxonaga topşiriş jarayonida bir sahifa muallifi işga kelmay qolganligidan taşvişga tuşadi. Va bu sahafani uning ōzi tōldirişga ahd qilib, kiçik bir ilmiy-fantastik hikoya yozadi. Bōlim mudiri Feruza Nazarova bu hikoya yaxşi yozilganligini, iloji bōlsa, uni qissaga aylantirsa bolajonlar uçun qiziqarli bir asar dunyoga kelişini aytib, boş muharrirni ijod qilişga undaydi.

– Asarni ōqiyotgan çoḡimda soçlari jingalak mitti Sanjar Nazar qizḡonib, raşk qilib turganini sezdim, – deydi Sanjar Nazar. – Ōzi bolaligimdan fantastik asarlarga ōçman. Birinçi marta Tixon Semuşkin degan yozuvçining “Toqqa qoçgan Alitet” degan asarini ōqib, yarim ilmiy, yarim badiiy asar bilan tōqnaş kelganimni eslayman. “Sevan bōylarida” degan kitobni ham zōr qiziqiş bilan mutolaa qilganman. Şuni aytib ōtişim lozimki, bugungi yoş kitobxon bizdan kōra ança baxtli. Çunki ular istagan kitoblarni topiş bugun juda osonlaşgan. Qolaversa, “Galaktikada bir kun” kabi ilmiy-fantastik asarlar yozilayotgani ham ular uçun nihoyatda foydali deb ōylayman. Bu asar sof ilmiy ma’lumotlar bilan boyitilganligi sababli ōquvçi bu kitobni mutolaa qilgaç, bitta qōşimça fanni ōzlaştirgan ōquvçi darajasiga kōtariladi.

Noşirni men gulçiga ōxşataman. Badiiy tafakkurning eng munosiblarini uzib kitobxonlarga taqdim etiş baxti menga nasib etganidan faxrlanaman. Biz barçamiz hamkorlikda e’tiborimizni va asosiy kuçimizni bolalar ma’naviyatini rivojlantirişga qaratişimiz kerak. Bundan keyin ham eng yaxşi badiiy asarlarni qamişdan bel boḡlab çop etişda davom etamiz.

Ahmadning koinotga safaridan sōng…

– Hayot va xayol – bular bolalar uçun yozilgan asarlarda qiziqarli syujet, ravon nutq, badiiy vosita orqali uyḡunlaşsagina ōquvçilarda zavq uyḡota oladi, – deydi bolalar şoirasi Kavsar Turdiyeva. – Agar bu faoliyat fantastik asar yozişga qaratilgan bōlsa, unda yozuvçidan ança bilim va mahorat talab qilinadi. Asarning boş qahramoni Ahmad yoş ixtiroçilar tanloviga ōzining sayyoralararo uçuvçi kema çizmasini taqdim etadi. Uşbu tanlovda tomoşabinlar orasida kōzoynak taqqan pakana odam bor edi. U Salmir sayyorasidan kelgan Margo edi. Koinot qaroqçilarining qabih işlari tufayli sōnib borayotgan salmirliklar sayyorasini jonlantiriş uçun Ahmad va Margo “Kōkkezar” kemasini qurişadi. Bu kema zamondan zamonga kōçib ōta oladigan kemadir. Ular qaroqçilar generali Obma ga qarşilik kōrsatişadi.

Ōsmir Ahmad hayoti tuşdan tuşgaça bōlgan voqealarni qamrab olgan holda bu davr içida butun bir sayyorani jonlantiradi. Ezgulikning ḡalaba qozonişiga erişadi, dōstlik va birlik qançalik katta kuç ekanligiga ōquvçilarni işontiradi. Asar davomida kaşfiyotçi, aqlli, bilimli bolaning boşidan keçirgan sarguzaşti har qanaqa holatda ham inson ōz oldiga qōygan ezgu maqsadi yōlidan qaytmaslikka ōrgatadi.

Asarda bolalarga taniş bōlgan maişiy hayot kōrinişlari mōjizaviy holatlar uyḡunlaşadi. Ahmad Margoni oyisi pişirgan pirog bilan siylaydi. Ōzi bilan fazoga yonḡoq va turşaklar olib keladi. Dōstlari bilan tabiiy mahsulotlarni restoranga ōtkazişadi. Vaqt tuynugidan ōtgan Margo Isaak Nyutonning qarilik va yoşlik davrini kōrsa, Ahmad Luvrdan ōḡirlangan Mona Liza portretini ōz egalariga topşirmoqçi bōladi. Ahmaddagi tirişqoqlik, bilimdonlik, vatanparvarlik va boşqa gōzal insoniy fazilatlar uni kitobxon uçun qadrli qahramonga aylantiradi. Kitobxon endi yurtdoşi bōlgan qahramon taqdiriga beparvo qaray olmaydi. Ahmadning Mirzo Uluḡbek- ning “Ziji Kōragoniy” asarini mukammal bilişi, u haqda tōlqinlanib gapirişi ōquvçini hayajonga soladi. Asar davomida Ahmadning bilimdonligi turli vaziyatlardan oson çiqişlarida asqotadi. Va bu holat Margo va Droytning hayratiga sababçi bōladi. Jumladan, Ahmadning “Kōkkezar” çizmasidan va ixtirosidan Mars qoldiqlarini tekşirib Marsda kristall bor yōqligini aniqlaş mukinligini aniqlaşadi. Xullas, qissadagi barça voqeliklar ilmiy asoslar yordamida juda işonrali tarzda tasvirlangan. Sa’dullo Quronov ōz asari orqali bugugi kun yoşlari, jamiyat va koinot uçun uçun nihoyatda qiziqarli, dolzarb masalalarni ōquvçilar hukmiga taqdim etadi. Garçi bu asar fantastik bōlsa-da, davr ruhini nihoyatda yorqin aks ettirgan.

Bilimi zōr mingni yiqar…

– Avvalo bolajonlarni bu ajoyib asar bilan tabriklayman, – deydi Ōzbekiston Yozuvçilar uyuşmasi bolalar va ōsmirlar adabiyoti kengaşi a’zosi, şoir Dilşod Rajab. – Ayni zamonamiz bolalarida ilmiy-fantastik asarlarga bōlgan ehtiyoj nihoyatda kuçli edi. Ana şu ehtiyojni, bōşliqni tōldirişga arziydigan yoruḡ bir kitob dunyoga kelganidan xursandman. Ustoz adiblarimizdan biri: “Bolalar adabiyoti oltin pillapoyadir”, – deya kōp ta’kidlar edi. Şu ōrinda aytiş mumkinki, Sa’dullo Quronovning bu asari ilmga, adabiyotga taşna bolakaylarni Galaktikaga olib çiqadigan pillapoya bōlibdi.

Xudoyberdi Tōxaboyev yaratgan Hoşimjon obrazi orqali bolalar agar bilim bōlmasa insonga sehrli qalpoqça ham yordam berolmasligini anglab yetişgan. Sa’dullo Quronov yaratgan Ahmad obrazi esa yoş kitobxonga ilmu ma’rifatga intilgan inson har qanday vaziyatlarda ham yōl topa olişini kōratib beradi. Demak, ota-bobolarimiz ta’kidlaganlaridek, bilagi zōr birni yiqar, bilimi zōr mingni… Men yozuvçiga bir qahramoni aytganidek, qōllaringiz orqaga qayrilmasin, qalamingiz bundan-da ōtkir bōlsin, deya tilak bildiraman.

“Egizaklar paradoksi” yoki aççiq xulosa

Bugun biz kattalar kezi kelsa, oddiygina telefon funktsiyalarini tuşuna olmay 6 yaşar ōḡlimizdan yordam sōraymiz. Zamonning qançalar ōzgarib, texnik jihatdan yuksalib borayotganidan hayratlanib qōyamiz. Ha, zamon har sohada yangilikni, yuksalişni talab qilmoqda. Şukrkim, bolalar adabiyotida ana şu talablarga javob beradigan badiiy asarlarimiz ham yaratila boşladi. Mening bu mulohazalarimni miyiḡida kulib eşitayotgan ōḡlim: “Ayajon, “Galaktikada bir kun” asarida vaqtning nisbiyligi haqida tuşuntirilgan bir paradoks bor. Hasan Husandan 10 daqiqa oldin tuḡilgan, xolos. Husan ilmga qiziqqani uçun olim bōlib yerda qoladi. Hasan koinotga qiziqqani uçun fazogir bōladi. U koinot bōylab olis safarga çiqib, yoruḡlik tezligida uçadi. Ōn yildan sōng yerga qaytib kelganida ḡalati holat rōy beradi. Ya’ni bu paytda Husanning yoşi 40 da, Hasanniki esa 30 da bōladi. Buni olimlar “Egizaklar paradoksi” deyişadi. Agar kattalar tezroq bizning “galaktikamiz”ni, ilm-fan rivojini biz bilan birga anglab borişmasa, ya’ni bugungiday asarlar tezroq yozilmasa, sizu biz ham “Egizaklar paradoksi” ga ōxşab bir-birimizdan farqli odamlarga aylanib qolamiz”, – dedi.

Menimça, bundan ortiq aççiq va tōḡri xulosa bōlmasa kerak bugungi mulohazalarimiz uçun. Nima dedingiz, aziz muxlis!