2017-yildagi diniy-ma’rifiy sohadagi eng muhim islohotlar

2017-yil diniy-ma’rifiy sohada ham islohotlarga, yaxşi xabarlarga boy yil bōldi. Ōtayotgan yilda diniy-ma’rifiy sohadagi ōzgarişlar aks etgan eng asosiy yangiliklarni eslab ōtamiz.

2017-yil 17-yanvar. 2017-yildan ōzbekistonlik fuqarolar uçun haj kvotasi 7200 nafar qilib belgilandi (ilgari bu kōrsatkiç 5200 nafar edi).

2017-yil 14-fevral. Imom Termiziy xalqaro ilmiy-tadqiqot markazini taşkil etiş çora-tadbirlari tōḡrisida Ōzbekiston Respublikasi Prezidentining Qarori imzolandi.

2017-yil 31-may. 2017-yildan ōzbekistonlik fuqarolar uçun umra kvotasi 10000 nafar qilib belgilandi (ilgari bu kōrsatkiç 6000 nafar edi).

2017-yil 27-iyul. Ōzbekiston Musulmonlari idorasi tomonidan tafsir, aqida, fiqh, hadis şarhi, tajvid va arab tili fanlaridan onlayn darslar taşkil etildi.

2017-yil 2-avgust. «Ōzbekiston Respublikasi Vazirlar Mahkamasi huzuridagi Ōzbekistondagi Islom madaniyati markazi faoliyatini taşkil etiş tōḡrisida» Ōzbekiston Respublikasi Vazirlar Mahkamasining qarori qabul qilindi.

2017-yil 6-sentyabr. Buxorodagi Bahovuddin Naqşband majmuasida yangi taşkil etilgan Buxoro Oliy madrasaning oçiliş marosimi bōlib ōtdi.

2017-yil 13-sentyabr. «Ōzbekiston» teleradiokanalining «Hidoyat sari» studiyasi va Toşkent Islom universiteti «Ziyo media markazi» faoliyatini taşkil etiş çora-tadbirlari tōḡrisida» Ōzbekiston Respublikasi Vazirlar Mahkamasining qarori qabul qilindi.

2017-yil 14-sentyabr. Toşkent islom institutida oliy diniy ōquv yurtidan keyingi ta’lim – islom fanlari bōyiça falsafa doktori (PhD) ilmiy darajasini berişni nazarda tutuvçi tayanç doktorantura hamda islom fanlari bōyiça fan doktori (Doctor of Science) ilmiy darajasini berişni nazarda tutuvçi doktorantura tizimi taşkil etildi.

2017-yil 30-sentyabr. Respublikamizda faoliyat yuritayotgan ikki mingdan ziyod masjidlarni oliy diniy ma’lumotga ega imom-xatiblar bilan ta’minlaş maqsadida Imom Buxoriy nomidagi Toşkent islom institutida Maxsus sirtqi bōlim taşkil etildi.

2017-yil 30-sentyabr. Diniy-ekstremizm faoliyatiga adaşib jalb qilingan şaxslardan 16 mingdan ziyodi huquqni muhofaza qiliş organlari «qora rōyxati»dan çiqarildi.

2017-yil 5-oktyabr. Ōzbekiston musulmonlar idorasi tasarrufidagi diniy ta’lim muassasalariga talabalarni qabul qiliş kvotalari ōtgan yilga nisbatan ikki barobarga oşirildi.

2017-yil 18-oktyabr. Toşkent şahridagi Simpoziumlar saroyida “Islom hamjihatligi: Ōzbekiston va Ozarbayjon misolida” mavzuida xalqaro ilmiy-amaliy konferensiya bōlib ōtdi.

2017-yil 2-noyabr. Ōzbekistondagi masjidlarda ovoz kuçaytirgiçlar orqali azon aytila boşlandi.

2017-yil 6-noyabr. Ōzbekistonda “Halol” standarti joriy qilindi. Ōzbekiston Respublikasi Prezidenti Şavkat Mirziyoyev «Meva sabzavot mahsulotlari, uzum, poliz, dukkakli ekinlar, şuningdek quritilgan sabzavot va mevalarni mahalliy eksport qiluvçilarni qōllab-quvvatlaş bōyiça çora-tadbirlar tōḡrisida»gi qarorni imzoladi. Qarorning oltinçi bandida Ōzstandart agentligiga: Ōzbekiston Respublikasi Vazirlar Mahkamasi huzuridagi Din işlari bōyiça qōmita, boşqa manfaatdor vazirlik va idoralar bilan birgalikda yigirma kun muddatda respublikada xalqaro standartlarni, şu jumladan «ISO 22000», «Halol» standartlarini joriy etiş va keyinçalik qōllaş bōyiça çora-tadbirlar dasturini Vazirlar Mahkamasiga kiritsin, deb qayd etildi.

2017-yil 8-noyabr. Samarqandda Kalom va Hadis maktablarining oçiliş marosimi bōlib ōtdi.

2017-yil, 10-noyabr. Buxoro viloyatida joylaşgan Mir Arab oliy madrasasi huzurida Bahouddin Naqşband tasavvuf ilmiy maktabi oçildi.

2017-yil 10-noyabr. Qaşqadaryo viloyatida “Abu Mu’in an-Nasafiy” nomidagi aqida ilmi maktabining oçiliş marosimi bōlib ōtdi.

2017-yil 11-noyabr. Toşkent xalqaro aeroportida musulmonlar uçun namozxona oçildi.

2017-yil 13-noyabr. Ōzbekiston Musulmonlar idorasi tasarrufidagi diniy ta’lim muassasalari qoşida pullik ōquv kurslari taşkil etilişi haqida buyruq qabul qilindi. Buyruqda ŌMI tasarrufidagi oliy va ōrta maxsus ta’lim muassasalarida 2017-2018 ōquv yilidan boşlab Qur’oni karim va tajvid hamda arab tili fanlarini ōrgatuvçi pullik ōquv kurslari taşkil etilişi, uşbu kurslarning muddati 1 dekabrdan boşlab 6 oy davomida amalga oşirilişi belgilandi.

2017-yil 13-noyabr. Farḡonada Ōzbekiston musulmonlari idorasi tomonidan Islom huquqi maktabi taşkil etildi.

2017-yil 25-noyabr. Yangi davlat standartiga kōra, 2018-yil 1-yanvar e’tiboridan rasman kuçga kiradigan qoidalarda har bir mehmonxonada Qur’oni karim, ibodat qiliş uçun joynamoz (mehmonxona nomerlarining eng kamida 10 foizida) va qibla kōrsatkiçi (mehmonxona nomerlarining eng kamida 30 foizida) bōlişi şart etib belgilandi.

2017-yil 29-noyabr. Ōzbekiston Musulmonlar idorasi buyruḡiga kōra, Qorilar musobaqasi har bir tumanda ōtkaziladigan, unda ŌMI tasarrufidagi ōquv yurtlaridan bōlmaganlar ham iştirok eta oladigan bōldi.

2017-yil 6-dekabr. Ōzbekistonda ilk bor islomiy “AzonFM” onlayn radiosi faoliyat boşladi.

2017-yil 15-dekabr. Ōzbekiston Respublikasi prezidentining “Ōzbekiston Islom akademiyasini taşkil etiş çora-tadbirlari tōḡrisida”gi qaror e’lon qilindi. Ōzbekiston Islom akademiyasi huzurida magistratura (2 yil), tayanç doktorantura (3 yil) va doktorantura (3 yil) faoliyat yuritadi.

2017-yil 28-dekabr. Qurbon hayit va Ramazon hayit bayramlarining muhimligi va ahamiyatini inobatga olgan holda, milliy-ma’naviy qadriyatlarimizni yuksaltiriş va saqlab qoliş maqsadida 2018-yildan boşlab ayrim dam oliş kunlarini bayram kunlariga yaqin bōlgan iş kunlariga kōçiriş hisobiga uzluksiz uç kunlik dam oliş kunlari belgilandi.