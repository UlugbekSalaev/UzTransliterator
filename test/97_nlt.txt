Yulduz Usmonova endi biznesda: “MY MED” klinikasiga içkaridan nazar
Business Class loyihasining navbatdagi “nişoni” – xonanda Yulduz Usmonova oçgan “MY MED” klinikasi. San’atkor biznesga qanday kelib qolgani, klinika oçişga qança pul ketgani, bu mablaḡ qança vaqtda ōzini oqlaşi va markaz kimlarga mōljallangani haqida batafsil – BC'ning yangi sonida tomoşa qiling.

Toşkent şahri Sergeli tumanida joylaşgan “MY MED” klinikasi diagnostika maqsadida oçilgan bōlib, bu yerda bemorlarga taşxis qōyiladi.

Yulduz Usmonova bu biznesini boşlaş uçun “juda katta sarmoya ketgani”ni aytdi.



“Yoşlik paytlari Marḡilonda tōquvçilik bilan şuḡullanganim uçun tadbirkorlik sohasi men uçun birmunça taniş. Bunga qaramasdan, yetarliça bilim va tajribaga ega maslahatçiga ehtiyojim bor edi. Turmuş ōrtoḡim Mansur aka ana şu vazifani uddalay oldi. Bilsangiz, Sergeli tumanida kōplab qurilişlar amalga oşyapti va biz ham şu yerlarda biznes boşlaş niyatida edik.

Dastlab, bu joyda tekstil mahsulotlari işlab çiqariladigan korxona oçmoqçi bōlgandik. Ammo binoning 2-qavatida klinika oçiş ḡoyasini turmuş ōrtoḡim ançadan buyon ōylab, pişirib kelayotgan ekan. Şifokorlar bilan maslahatlaşib, obdon ōylab, klinika oçişga qaror qildik. Klinika nomidagi “M” va “Y” harflari – turmuş ōrtoḡim va mening ismim birinçi harflaridan olindi.







Sergeli tumanida na davlat va na xususiy klinikalar bōlgan. Odamlar davolaniş uçun şahar markaziga qatnaşiga tōḡri kelardi. Ularning muşkulini oson qiliş ustuvor maqsadlarimizdan biriga aylandi. Men klinika biznesini boşlaşdan osoni bōlmasa kerak, deb yurardim. Ammo klinika oçgunça ona sutim oḡzimga keldi desam mubolaḡa qilmagan bōlaman. Ilk bosqiçda juda kōplab muammolarga duç keldik. Klinikaga munosib tibbiyot xodimlarini, uskunalarini qidirib topgunça katta mablaḡ ketib qoldi. Biznesga juda katta sarmoya ketib qolgan bōlsa-da, aslo puşaymon emasman”.

Biz “MY MED” klinikasi bilan tanişib çiqdik. Markaz mehmonlar qabul qiliş xonasi, bolalar uçun mos dizaynga ega pediatr, zamonaviy moslamalar bilan jihozlangan ginekolog, LOR, kardiolog, nevropatolog, oftolmolog va sterilizatsiya xonalaridan iborat.











Tibbiyot klinikasini biznes desak bōladimi?

“Hozirgi kunda klinika biznes kōrinişiga kelib qoldi. Lekin uning boş vazifasi bu insonlar salomatligidir. Tadbirkorlar şuni bilişi kerakki, klinika biznesini boşlaş uçun juda katta sarmoya kerak bōladi, çunki xorijdan keltiriladigan tibbiyot moslamalari juda qimmat, tibbiyot xodimlarining maoşlari ham hisobga olinişi kerak. Masalan, “MY MED” klinikasida şifokorlarga oylik emas, qabul qilgan mijozining tōlovidan kelib çiqqan holda foizlardan belgilangan: kim bilandir 50/50, yana bilandir boşqa şaklda kelişilgan.

Umumiy hisobda, menimça, taxminan 1 mln dollar mablaḡ ketib qoldi. Klinika biznesini boşlamoqçi bōlgan odam kamida 3-5 yil daromad haqida umuman ōylamasligi talab etiladi”, – deydi markaz xodimlaridan biri.