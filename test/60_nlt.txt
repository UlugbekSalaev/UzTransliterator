Yaponiya 24 yil içida birinçi marta valyuta intervensiyasini amalga oşirdi. Bu nima va mamlakatga qanday foyda keltiradi?
Yaponiya 24 yil içida birinçi marta bugun, 22-sentabrda valyuta intervensiyasini amalga oşirdi. Bu haqda CNN xabar bermoqda.

Valyuta intervensiyasi — mamlakat markaziy bankining valyuta bozoriga va valyuta kursiga çet el yoki milliy valyutaning katta summasini sotib oliş yoki sotiş yōli bilan aralaşuvi.

Ya’ni Yaponiya ōz valyutasini AQŞ dollariga nisbatan yanada zaiflaşişiga yōl qōymaslik uçun iyena sotib olib, uning qiymatini oşirişga harakat qildi.

Reklamani yopiş
Uşbu valyuta intervensiyasidan sōng, iyena dollarga nisbatan 2 foizga oşib, bir dollar uçun 141,1 iyenani taşkil qildi.

Hukumat bu haddan taşqari ōzgaruvçan kurslardan xavotirda. Şu sababli endigina qat’iy çoralar kōrdi, — dedi Yaponiya moliya vazirining xalqaro işlar bōyiça ōrinbosari Masato Kanda uşbu kamdan kam uçraydigan harakat haqida.
Mamlakat moliya vaziri Şuniçi Suzuki matbuot anjumanida valyuta intervensiyasi ma’lum darajada ijobiy ta’sir kōrsatganini va Yaponiya bozordagi ortiqça volatillikni qabul qilmasligini aytdi.

Biroq tahlilçilar bu harakat iyena kursining pasayişini uzoq vaqtgaça tōxtatib qōyişiga şubha qilmoqda. Valyuta joriy yilda qariyb 20 foizga qadrsizlanib, 24 yillik eng past darajaga tuşib ketgan.

Bugungi qaror Yaponiya hukumatining 1998-yildan beri birinçi marta iyena sotib oliş orqali valyuta bozoriga intervensiyasi bōldi.

22-sentabr kun boşida Yaponiya banki ōzining pul-kredit siyosatini saqlab qolişini e’lon qildi. Bu orqali mamlakat inflyatsiyani yumşatiş uçun foiz stavkalarini oşirişga intilayotgan G7 davlatlari orasida ustun bōlib qolişga qaror qilganini kōrsatdi.

Yaponiya oxirgi marta 1998-yilda Osiyo moliyaviy inqirozi paytida ōz valyutasini qōllab-quvvatlaş uçun intervensiya qilgan edi.