Delfinlar: ular iyerogliflar yordamida «sōzlaşadi»mi?

Delfinlar bōyiça izlanişlar olib boradigan taniqli tadqiqotçi Jek Kassevits va uning turmuş ōrtoḡi Donna bir neça yillar ilgari «Global Heart» — «Global yurak» notijorat taşkilotiga asos solişgan bōlib, hozirgi kunda SpeakDolphin — «Delfin bilan sōzlaşamiz» loyihasi ustida iş olib borişmoqda. Taşkilot sayti globalheart.org.da keltirilişiça, loyihaning maqsadi uning nomidan ham ōz ifodasini topgan.

Mutaxassislar boşlagan işlarini muvaffaqiyatli yakunlaş uçun oldin «dengizning intellektual jonzotlari» — delfinlar «tili»dagi belgilarni ōqiş va ularning suhbatlarini tuşunişga erişişlari zarur. Ke­yingi bosqiçda esa ular bilan bevosita muloqotga kirişiş ham nazarda tutilgan. E’tiborlisi, bu jarayon şunday şaklda amalga oşirilişi lozimki, natijada nafaqat odamlar, balki delfinlar ham insonlarni tuşunişi lozim.

Aslida delfinlar bilan «dildan» suhbat uyuştirişga uzoq paytlardan beri kōpçilik harakat qilgan. Şunga qaramay, turli mamlakatlarda qator mutaxassislarning bu borada olib borgan sa’y-harakatlari hozirça besamar edi. Ammo Donna va Jek ōz tadqiqotlarining muvaffaqiyatiga qat’iy umid qilişmoqda. Ular dengiz jonzotlari tilidagi belgilarini ōqiş sohasida olamşumul yangilik yaratişlarini ta’kidlaşyapti. Sababi, tadqiqotçilar delfinlar tilini ōrganişda şu paytgaça amalda qōllanilmagan mutlaqo yangiça yondaşuvni işlab çiqişgan. Bunga olimlar tomonidan uşbu yoqimtoy dengiz jonzotlari tilidagi «sōzlar»ning grafik belgilar orqali ifodalanişining aniqlanişi turtki bōldi. Ōziga xos iyerogliflar sifatida ta’riflanayotgan mazkur belgilar delfinlarda yozuvga qobiliyat borligini kōrsatdi. Aynan şu jihatga tayangan holda Kassevitslar oilasi ōz hamkasblarini jalb qilib, izlaniş olib bormoqda.

Dengizga ketib, qaytmaganlar

Ilm-fandan ma’lumki, delfinlar insonlar kabi sutemizuvçilar guruhiga kiradi. Qolaversa, ular Yer yuzida odamlardan ham bir neça million yillar ilgari paydo bōlgan. Bu dengiz hayvonlarining miyasi yirik va ança takomillaşgan bōlib, ba’zi turdagilarniki inson miyasidan ham hajman kattaroq ekan.

Kōpçilik (hattoki olimlar ham) delfinlar ona sayyoramizdagi eng birinçi ongli mavjudotlar bōlganligi tōḡrisidagi ertaknamo farazga işonadi. Mazkur taxminga kōra, qandaydir bir sabab tufayli ular dengizga ketib, yaşaş uçun barça şaroit bōlgan suv muhitida butun umrga qolib ketişgan. Şu bilan birga, ulardagi aql-idrok va muloqot qiliş qobiliyati saqlanib qolgan. Lekin muomala qiliş şakli, boşqaça qilib aytadigan bōlsak, tili ōzgargan, negaki insoniyat tamaddunidagi evolyutsiya uning suvda keçadigan suhbatlar uçun moslaşişiga zamin yaratdi. Aniqlanişiça, delfinlar tor doiradagi tovuş nurlari orqali baland va past tebranişlarda «gaplaşar» ekan.

Bundan 50 yil oldin maşhur amerikalik neyrofiziolog Jon Lilli ilk marotaba bu dengiz hayvonlari ongli ekanligini, ularning nutqi yuqori darajada şakllangan va ōrganilişi zarurligini ta’kidlagan edi. Şuningdek, «Erdagi yangi qadimiy tsivilizatsiya: ongli delfinlar» asarini yozib, sayyoramiz ahlining katta qismida bu jonzotlarga nisbatan mehr uyḡota olgan.

Fikrlar qarama-qarşiligi haqiqatni ravşanlantiradi

Yarim asrlik davr oraliḡida delfinlarning ongli ekanligiga qança dalil topişga urinişlar kuzatilgan bōlsa, buning aksini kōrsatişga ham şunça harakatlar amalga oşirilgan. «Nyu sayentist» ilmiy naşrida muntazam ravişda bu mavzuga oid maqolalar berib boriladi. Ulardan birida:

— Agar delfinlarda nutq şakllangan bōlsa ham, ular insonlardan mazkur xususiyatni astoydil yaşiradi, — degan edi bir paytlar fiziolog, akustik kommunikatsiya sohasining yetakçi mutaxassisi Jey Morton.

Qator tadqiqotçilar yirik şakldagi miya yuksak salohiyat kōrsatkiçi emasligini asoslab berişga intilganlar. Ularning aytişiça, delfinlar miyasi sohil çegaralarini yodda saqlab qoliş uçun qōşimça «miya çiziqlari» zarur bōlganligidan kattalaşgan. Boşqaça qilib aytganda, delfinlar miyasidan faqat navigatsiya maqsadlari, ya’ni dengizda yuriş uçungina foydalanadi.

Yana kimdir katta hajmdagi miya boşni issiq saqlab turiş uçun kerak xolos, degan fikrda. Aslini olganda delfinlar mutlaqo ongsiz, deydi yana boşqalar. Bunday fikr tarafdorlari keltirayotgan asosiy dalilga kōra, agar bu jonzotlar aqlli bōlganida edi, ular heç qaçon baliqçilar tōriga tuşib qolmasdi. Delfinlar bōlsa, kōp hollarda baliq tōrlariga ilaşib qolib, havo yetmay nobud bōladi. Mazkur qaraşga qarşi fikr bildirayotganlarning ham nuqtai nazari juda qiziq: insonlar ham doimiy ravişda yōl avtohalokatlariga uçrab, jon beradilar. Demak, odamlar ham ongsiz ekan, degan fikrga boriş kerakmi?

Floridadagi Atlantika universitetining bir guruh olimlari ham bu borada tadqiqot olib borişgan. Oliy ōquv yurtining (atlanticunversity.edu) saytida uşbu tadqiqotçilar yozgan maqolada keltirilişiça, delfinlarning bir-biriga signal jōnatişi sababi juda oddiy ekan: ular şu yōl bilan kiçik, ozuqa bōladigan baliqlarni yōldan çalḡitib, osongina ōljaga ega bōladi.

Salom, mening ismim…

Yuqoridagi kabi qarşi dalillarga qaramay, baribir bu quvnoq dengiz jonzotlarining ongli ekaniga guvohlik beruvçi holatlar nisbatan kōp. Şimoliy Karolina universiteti professori Laela Sey qator hamkasblari bilan delfinlar bir-birini ismi bilan atab çaqirib, tanişganda esa ismini ham aytişini aniqladilar. Ular uşbu «sōz»larni qardoşlaridan kelayotgan signal emas, balki murojaat sifatida qabul qiladi. Ajablanarlisi, ovozni taniş imkonini beruvçi heç bir aloqasiz ham suhbatdoşining kimligini bila oladi.

Florida ştatida, okean sohillarida şişa taşuvçi delfinlar bilan ōtkazilgan tajriba paytida olimlar ularga sintezlangan şaxssiz murojaatlar signalini jōnatişgan. Ammo dengiz jonzotlarining yarmidan kōpi aynan ularni çaqirişgandagina qayrilgan. Bundan taşqari, ularning «suhbatlari»ni tinglab olimlar ikkita delfin uçinçisi haqida gapirayotib, qardoşini ōz ismi bilan ataşi mumkinligini ham taxmin qilişmoqda.

Underwater-researçes.org veb-sahifasida ham bu borada yana bir qança tafsilotlar berilgan. Tadqiqotçilar sōzlariga tayanadigan bōlsak, ongli hayvonlar deb e’tirof etilayotgan delfinlar nutqi tovuş, bōḡin, sōz, oddiy jumla, murakkab jumla, kiçik matn kabi kamida oltita taşkiliy bos­qiçdan iborat.

Tinglaş — kōriş qobiliyatining ōrniga

Yuqoridagi manbalarga kōra bundan ōn yilça avval Mauntin-Vyu (AQŞ)dagi Yerda bōlmagan idrokni tad­qiq etiş instituti xodimi Lorens Doyl va Devis şahri (Kaliforniya ştati)dagi Kaliforniya universitetining hayvonot dunyosi mutaxassislari bilan delfinlarning bir neça yuzlab signallarini yozib olişga muvaffaq bōlişdi. Ularni ōrganişda tadqiqotçilar «Zipf» metodini qōllaşgan. Uni Garvard universiteti professori Jorj Kingsli Zipf 1949 yildayoq işlab çiqqan edi.

Mazkur metod asosida hisob-kitob, aniqroḡi, sōzlar va harflar qōllanişining statistik tahlili yotadi. Zipf uslubi yordamida istalgan nutq yoki til qançalik ma’lumotga boy, bir tizimga keltirilgan va tabiiyki, idrokli ekanini aniqlaş mumkin. Tahlil natijasi grafik çizmada namoyon bōladi. Ortiqça tafsilotlarga berilmay aytilsa, muomaladagi har bir, masalan, ingliz, rus va hatto yapon tili ham bu metod yordamida tahlil qilinsa, egri çiziq hosil bōlişi kerak. Agar aql-idrokka bōysunmaydigan nutq bōlsa, u holda çizmada bunday çiziq aks etmaydi.

Izlanişlar delfinlar nutqidagi çiziq esa aynan insonlarnikiga ōxşaşligini kōrsatdi. Demak, ularning nutqida axborot mujassamlaşgan. Jek va Donna bōlsa, ilm-fanda mazkur turdagi nutq grafikasini yozib olişning uddasidan çiqqan ilk tad­qiqotçilar sifatida tilga olinmoqda.

Delfinlarning harf yoki sōzlari tasvirlarini aniqlaşga britaniyalik akustika sohasi muhandisi Jon Styurd Reyd tomonidan yaratilgan saymaskop (CymaScope) uskunasi imkon tuḡdirdi. Undagi maxsus membrana yordamida dengiz jonzoti çiqarayotgan tovuşli nurning tebranma harakati tezligi borasidagi batafsil ma’lumot kompyuterga uzatiladi. Natijada ekranda delfinning har bir «çuḡur-çuḡur»i ōziga xos tasvir — iyeroglif yoki simaglif (olimlar bu hal­qasimon belgilarni hozirda şunday ataşyapti) şaklida namoyon bōldi.

Bu simaglif-iyerogliflar bir-biridan xuddi inson nutqidagi sōzlar kabi farqlanişi ham mutaxassislarga sir bōlmay qoldi. Ular delfinlar tasvirlar orqali sōzlaşadi va tinglaşadi, degan fikrda. Bu jarayon tovuşlar bilan yoziş va ōqiş kabi ma’lum tuşunçalarni tasvirlar or­qali ifodalab, qabul qilişga ōxşaydi.

— Ançadan beri inson tafakkuri video tasvirni qanday qabul qilsa, delfin ongi ham audio signallarni şunday qabul qiladi, degan fikrda edik, — deydi loyiha iştirokçisi, delfinlarni davolaş bōyiça mutaxassis, terapevt Xoreys Dobbs. — Bugunga kelib esa uşbu qaraş ōz tasdiḡini topdi, deb işonç bilan ta’kidlaş mumkin.

— Bizni ultratovuşli uskuna yordamida insonning içki organlari yoki ona qornidagi homilani kōriş mumkinligi heç ajablantirmaydi, tōḡrimi? — fikrlari bilan ōrtoqlaşadi loyiha muallifi Jek Kassevits. — Şu sabab, delfinlardagi kommunikatsiya tizimi vizual tasvirlar asosida şakllanadi, degan fikrga ham oddiy nazar bilan qaraş lozim. Aslida buning natijasida ularning nutqi insonlarnikiga nisbatan yanada jonliroq, ifodaliroq namoyon bōladi.

Insonlarda ma’no-mazmun tuşunçasi uçinçi bosqiç, ya’ni sōz orqali şakllanadi. Olimning fikriça, delfinda bu holat birinçi bosqiç — tovuş qabul qilinganidayoq sezilarkan. Boisi, ōzida axborotni mujassam etgan har bir tovuş grafik jihatdan yetarliça murakkab şaklda tuzilgan hisoblanadi.

Vositasiz iloji yōq

Xullas, Kassevits ham, Reyd ham mazkur jumboqqa şunday bir «oçqiç» topişdiki, uni bir paytlar Jan-Fransua Şampolon va Tomas Yungga qadimiy Misr iyerogliflarini ōqiş imkonini bergan kalitga ōxşatiş mumkin. Tadqiqotçilar, endilikda delfinlar tilini tuşunişga kōmaklaşadigan tasvirli alifbo yaratiladi, deyişmoqda. Uning yordamida muomalada zarur bōladigan butun-butun jumlalar tasvirli tovuşlarga aylantiriladi. Ammo, taassufki, insonlar heç qaçon delfinga xos tarzda tovuş çiqara olmas ekan. Negaki, insonlarda bunga mos organlar yōq. Delfinlarda bōlsa, yuqori boş qismida joylaşgan murakkab tovuş uzatiş mexanizmi bor. Unda ōz navbatida bir payt­da işga tuşadigan tōrtta tovuş generatorlari joylaşgan.

Şu sabab, olimlar orzu qilgan delfinlar bilan vositaçisiz, tōḡridan-tōḡri suhbat qurişning iloji bōlmaydiganga ōxşaydi. Lekin tarjimon, tovuş uzatuvçi va signallarni qabul qiluvçi vosita sifatida kompyu­terdan foydalaniş rejalaştirilgan. Ayni kundagi kompyuterlar esa şu darajada takomillaşganki, hatto hozirning ōzidayoq suhbat qurişga imkon yaratib bera oladi. Faqat hamma gap luḡatda qolgan, xolos.